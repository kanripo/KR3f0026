# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:10.437837
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷三十九
<pb:KR3f0026_WYG_048-1a>¶
比例尺式(即度數尺也原名比例規以兩尺可/開可合有似作圓之器故亦可云規)¶
　¶
　¶
　¶
　¶
　¶
用薄銅板或厚紙或堅木(黄楊/木等)作兩長股如圖任長一¶
尺上下廣如長八之一兩股等長等廣股首上角為樞¶
<pb:KR3f0026_WYG_048-1b>¶
以樞心為心從心出各直線以尺大小定線數今折中¶
作五線兩股兩面共十線可用十種比例之法線行相¶
距之地取足書字而止尺首半規餘地以固樞也用時¶
張翕㳺移¶
<pb:KR3f0026_WYG_048-2a>¶
比例尺又式¶
　¶
　¶
　¶
　¶
　¶
前式兩股相疊此式兩股相並股上兩用之際以為心¶
規餘地以安樞其一規面與尺面平而空其中其一剡¶
<pb:KR3f0026_WYG_048-2b>¶
規而入於彼尺之空令宻無罅也樞欲其無偏也兩尺¶
並欲其無罅也樞心為心與兩尺之合線欲其中繩也¶
張盡令兩首相就成一直線可作長尺或以兩尺横直¶
相得成一方角可作矩尺¶
<pb:KR3f0026_WYG_048-3a>¶
規式(此本為畫圓之器尺算賴之/以取底數葢相湏為用者也)¶
　¶
　¶
　¶
　¶
　¶
　¶
用銅或鐡亦如尺作兩股但尺式扁方此可圓也首為¶
<pb:KR3f0026_WYG_048-3b>¶
樞可張可翕末鋭以便于尺上取數也當其半腰綴一¶
銅條横貫之勢曲而長如割圓象限之弧與樞相應得¶
數後用螺釘固之¶
凡算例假如有言取某數為底線者並以規之兩鋭於¶
平分線上量而得之其用底線為得數者並以規取兩¶
尺上弦線相等之距于平分線上量而命之故規之兩¶
鋭可當横尺數度衍以横尺比量反不如用規之便利¶
而得數且真也¶
<pb:KR3f0026_WYG_048-4a>¶
第一平分線¶
　¶
　¶
　¶
　¶
　此線為諸線之根取數貴多尺大可作一千然過宻¶
　又恐其不清也故以二百為率¶
分法　如設一直線欲作百分先平分之為二又平分¶
<pb:KR3f0026_WYG_048-4b>¶
　　　之為四又于每一分内各五分之則已成二十¶
　　　分矣于是用更分法取元分四改為五分(如甲/乙丙)¶
　　　(有丙戊丁三㸃是元分之四也今/復匀作五分加己庚辛壬四㸃)則元分與次¶
　　　分之較(如壬丙/及巳戊)皆元分五之一亦即設線百分¶
　　　之一分凖此為度而周布之即百分以成¶
　解曰元分為設線百分為二十分之一即每一分内¶
　函五分也今壬丙己戊既皆五分之一則甲壬己乙¶
　皆五分之四亦即百分之四也又丙辛庚戊皆三而¶
<pb:KR3f0026_WYG_048-5a>¶
　辛丁丁庚皆二也任用一度參差作㸃互相攷訂即¶
　成百分匀度矣(每數至十至百/皆作字記之)　或取元分六復五¶
　分之亦同何則元分一内函五分則元分四共函二¶
　十分故可以五分之若元分六即共函三十分故亦¶
　可五分之其理一也¶
用法一　凡設一直線任欲作幾分假如四分即以規¶
　量設線為度而數兩尺之各一百以為弦乃張尺以¶
　就度令設線度為兩弦之底置尺(置尺者置不復動/故亦可云定尺下)¶
<pb:KR3f0026_WYG_048-5b>¶
　(倣/此)數兩尺之各二十五以為弦斂規取二十五兩㸃¶
　間之底以為度即所求分數(即四分中一分也以此/為度而分其線即成四)¶
　(分/)　若求極微分如一百之一如上以一百為弦設¶
　線為底置尺次以九十九為弦取底比設線其較為¶
　百之一　若欲設線内取零數如七之三即以七十¶
　為弦設線為底置尺次以三十為弦斂規取底即設¶
　線七之三¶
　　謹按尺筭上兩等邊三角形分之即兩句股也兩¶
<pb:KR3f0026_WYG_048-6a>¶
　　句聫為一線而在下直謂之底宜也若兩尺上數¶
　　原係斜弦改而稱腰于義無取今直正其名曰弦¶
用法二　凡有線求幾倍之以十為弦設線為底置尺¶
　如求七倍以七十為弦取底即元線之七倍若求十¶
　四倍則倍得線或先取十倍更取四倍并之¶
用法三　有兩直線欲定其比例以大線為尺末之數¶
　(尺百即百/千即千)置尺斂規取小線度于尺上進退就其兩¶
　弦等數如大線為一百小線為三十七即兩線之比¶
<pb:KR3f0026_WYG_048-6b>¶
　例若一百與三十七可約者約之(約法以兩大數約/為兩小數其比例)¶
　(不異如一百與三/十約為十與三)¶
用法四　有兩數求相乗假如以七乗十三先以十㸃¶
　為弦取十三㸃為底置尺次檢七十之等弦取其底¶
　得九十一為所求乗數(若以十為弦七為底置尺而/檢一百三十㸃之底得數亦)¶
　(同/)¶
　(論曰乗法與倍法相通故以七乗十三是以十三之/數七倍之是七个十三也以十三乗七是以七數十)¶
　(三倍之是十三个/七也故得數並同)¶
<pb:KR3f0026_WYG_048-7a>¶
用法五　有兩數求相除假如有數九十一七人分之¶
　即以本線七十為弦取九十一為底置尺次檢十㸃¶
　之弦取底必得十三為所求¶
　又法以九十一為弦用規取七十為底置尺斂規取¶
　一十為底進退求其等弦亦得十三如所求¶
　(論曰筭家最重法實今當以七人為法所分九十一/數為實乃前法以法數七為弦實數九十一為底又)¶
　(法反之而所得並同何也曰異乗同除以先有之兩/率為比例筭今有之兩率雖曰三率實四率也徴之)¶
　(于尺則大弦與大底小弦與小底兩兩相比明明四/率較若列睂故先有之兩率當弦則今所求者在底)¶
<pb:KR3f0026_WYG_048-7b>¶
　(是以弦之比例例底也若先有之率當底則今所求/者在弦是以底之例例弦也但四率中原缺一率比)¶
　(而得之固不必先審/法實殊為簡易矣)¶
　(然則乗除一法乎曰凡四率中所缺之一率求而得/之謂之得數乗則先缺者必大數也故得亦大數除)¶
　(則先缺者必小數也故得亦小數所不同者此耳是/故乗除皆有四率得尺筭而其理愈明亦諸家所未)¶
　(發/也)¶
　假如有銀九十六兩四人分之法以人數取四十分¶
　為底置銀數九十六兩為弦定尺斂規取一十分為¶
　底進退求其等弦得二十四兩為每人得數¶
<pb:KR3f0026_WYG_048-8a>¶
　又法取銀數九十六兩為底置一百分為弦定尺斂¶
　規于二十五分等弦取其底亦得二十四兩為每人¶
　數¶
　又如有數一百二十三欲折取三分之一法以規取¶
　三十分為底置一百二十三等數為兩弦定尺斂規¶
　取一十數為底進退求其等數為弦必得四十一命¶
　為三分之一如所求¶
用法六　凡所求數大尺所不能具則退位取之¶
<pb:KR3f0026_WYG_048-8b>¶
　假如有數一百二十欲加五倍即退一位取一十二¶
　為底以尺之一十㸃為兩弦定尺取兩弦五十㸃之¶
　底(即五/倍)得六十進一位命所得為六百(以一十二當/一百二十是)¶
　(一而當十故進位命之也凡/用尺筭湏得此通融之法)¶
　又法以規取一十數為底于尺之一十二㸃為兩弦¶
　(一十二以當一百二十是一當/十也或二十四亦可為一當五)定尺展規取五十數¶
　(以當/五倍)為底進退求其等數之弦必得六十進位成六¶
　百¶
<pb:KR3f0026_WYG_048-9a>¶
　假如有銀十三兩每兩換錢一千二百文法退二位¶
　以規取十二分(當一千二百以尺/上一數當一百)為底置一十㸃(即/每)¶
　(兩之/位)為弦定尺然後尋一百三十㸃(即十三/兩之位)為弦展¶
　規取其底得一百五十六分進二位命之得共錢一¶
　十五千六百¶
　又如有銀四兩每兩換錢九百六十文法作兩次乗¶
　先乗六十取六數為底置一十㸃為弦定尺展規取¶
　四十㸃之底得二十四次乗九百取九數為底置一¶
<pb:KR3f0026_WYG_048-9b>¶
　十㸃為弦定尺展規取四十㸃之底得三十六進一¶
　位併之得三八四末増一○為進位得三千八百四¶
　十文¶
　　(三二四/  六)　　因每兩是九百六十故末位増○¶
　　(三八四○/千百十文)¶
　假如有數一百二十欲折取三分之一法以規取六¶
　十(折半/法也)為底置九十分為弦定尺然後尋兩弦之三¶
　十分㸃(即三/之一)取其底于本線比之必二十命所得為¶
<pb:KR3f0026_WYG_048-10a>¶
　四十(加倍法也先折/半故得數加倍)凡所用數在一十㸃以内近心¶
　難用則進位取之如前條所設宜用六數九數為底¶
　其㸃近心取數難清即進位作六十取數用之是進¶
　一位也但先進一位者得數後即退一位命其數此¶
　可于前假如中詳之(用尺時有退位得數後進位命/其數用尺時有進位得數後退)¶
　(位命其數其理相/通故不另立假如)或先進二位者得數亦退二位或¶
　先加倍者得數折半並同一法¶
用法七　　　　　　凡四率法有中兩率同數者謂¶
<pb:KR3f0026_WYG_048-10b>¶
　　　　　　　　　之連比例假如有大數(三十/六)小¶
　　　　　　　　　數(二十/四)再求一小數與此兩數¶
　　　　　　　　　為連比例法以大數為弦(如辛/甲)¶
　　　　　　　　　小數為底(如辛/巳)定尺再以辛巳¶
　　　　　　　　　底為弦(如甲/丁)而取其底(如丁/戊)其¶
　　　　　　　　　數必(十/六)則三十六與念四之比¶
　例若念四與十六也(其比例為/三分損一)若先有小數(十/六)大數¶
　(二十/四)而求連比例之大數則以小數為底(如丁/戊)大數¶
<pb:KR3f0026_WYG_048-11a>¶
　為弦(如丁/甲)定尺再以丁甲弦為底(如辛/巳)取其弦(如辛/甲)¶
　其數必三十六則十六與念四若念四與三十六也¶
　(其比例為/三分増一)他皆倣此(原書有斷比例法今按斷比例/即古法之異乗同除西法謂之)¶
　(三率前各條中用尺取數皆/異乗同除之法故不更立例)¶
　¶
　¶
　¶
用法八　　　　　　　凡句股形有句有股有弦共¶
<pb:KR3f0026_WYG_048-11b>¶
　　　　　　　　　　三件先有兩件而求其不知¶
　　　　　　　　　　之一件法以尺作正角取之¶
　　　　　　　　　　假如有句(八/尺)股(十五/尺)欲知其¶
　　　　　　　　　　弦法以規量取八十㸃為底¶
　　　　　　　　　　一端指尺上之六十四㸃一¶
　　　　　　　　　　端指又一尺之四十八㸃以¶
　　　　　　　　　　定尺則尺成正角乃于尺上¶
　　　　　　　　　　取八十㸃為句又于一尺上¶
<pb:KR3f0026_WYG_048-12a>¶
　取一百五十㸃為股張規以就所識句股之兩㸃必¶
　一百七十退一位得弦十七尺如所求(取句股數時/原進一位故)¶
　(所得弦數退一/位命之説見前)¶
　若先有弦(十七/尺)股(十五/尺)求其句則以規取一百七十㸃¶
　為句股之弦乃以規端指一百五十㸃以餘一端又于¶
　一尺上尋所指之㸃必八十也如上退位得句八尺¶
　或先有弦(十七/尺)句(八/尺)求其股亦以規取(一百/七十)而一端指¶
　(八/十)尋又一端之所指必得(一百/五十)命(一十/五尺)為股如所求¶
<pb:KR3f0026_WYG_048-12b>¶
　　　　　　　　　凡雜三角形内無正角不可以句股¶
　　　　　　　　　算法先作角假如先有一角及角¶
　　　　　　　　　旁之兩邊求餘一邊法于平分線¶
　　　　　　　　　(任用一籩/如甲乙)取數為底分圓線(六/十)度為¶
　兩弦定尺以規取所設角之底(為平分線上任用/甲乙邊等度之底)定¶
　尺則尺間角如所設(如乙/角)乃于兩尺上依所設取角¶
　旁兩邊之數于兩尺各作識(如甲乙/丙乙)遂用規取斜距¶
　之底(如甲/丙)即得餘一邊如所求¶
<pb:KR3f0026_WYG_048-13a>¶
　　　　　　　　　　又法　假如乙甲丙三角¶
　　　　　　　　　　形有甲角(五十三度/○七分)甲乙¶
　　　　　　　　　　邊(五十/六尺)甲丙邊(七十/五尺)而求¶
　　　　　　　　　　乙丙邊法以規取一百分¶
　為分圓線上六十度之底斂規取五十三度强之底¶
　移于平分線上作百分之底定尺乃于尺上取五十¶
　六㸃(如甲/乙)又一尺上取七十五㸃(如甲/丙)乃以規取兩¶
　㸃斜距之底于尺上較之即得六十一尺(如乙/丙)命為¶
<pb:KR3f0026_WYG_048-13b>¶
　所求邉(分圓線/見後)¶
用法十　有小圖欲改作大幾倍之圖用前倍法假如¶
　有小圖濶一尺二寸今欲展作五倍即取十二為十¶
　㸃之底定尺展規取五十㸃之底必得六十命為六¶
　尺如所求¶
用法十一　平圓形周徑相求法于平分線上作兩識¶
　以一百八十八半弱上為周六十為徑各書其號假¶
　如有徑(七十/一)求周法以規取七十一加于徑㸃為底¶
<pb:KR3f0026_WYG_048-14a>¶
　定尺展規取周㸃之底即得周二百二十三如所求¶
　(以周求徑/反此用之)¶
用法十二　求理分中末線法于線上定三㸃于九十¶
　　　　　　　　　　六定全分五十九又三之一¶
　　　　　　　　　　為大分三十六又三之二為¶
　　　　　　　　　　小分假如有一直線(一百四/十四)¶
　　　　　　　　　　欲分中末線即以設線加于¶
　全分㸃為底取其大小分㸃之底即得(八十/九强)為大分(五/十)¶
<pb:KR3f0026_WYG_048-14b>¶
　(五/弱)為小分¶
　(按平線上既作周徑之號若又作此則太繁不如另/作一線其上可寄五金線也  又按原書全分七十)¶
　(二大分四十二又三之一小分二/十七又三之二大有訛錯今改定)¶
　以上十二用法姑舉其概其實平分線之用不止于¶
　是善用者自知之耳¶
<pb:KR3f0026_WYG_048-15a>¶
第二平方線(舊名分面線凡平方形有積有邉積謂之也/冪亦謂之面邊線亦謂之根即開平方法)¶
　¶
　¶
　¶
　原為一百不平分今按若尺小欲其清則但為五十¶
　分亦可假如有積六千四百則以平分線之二十自¶
　乗得四百于積為十六倍之一若置二十分於一㸃¶
　為底求十六㸃之底則得方根八十或置于二㸃為¶
<pb:KR3f0026_WYG_048-15b>¶
　底則求三十二㸃之底或置于三㸃為底則求四十¶
　八㸃之底皆同¶
分法有二　以算一以量¶
以算分¶
　¶
　¶
　¶
　算法者自樞心(甲/)任定一度命為十分(如甲/乙)即平方¶
<pb:KR3f0026_WYG_048-16a>¶
　積一百分之根今求加倍平方二百分之根為十四又¶
　念九之四即于甲乙線上加四分强(如/丙)命甲丙為倍積¶
　之根求三倍則開平方三百分之根得十七又三十五¶
　之十一即又于甲乙線上加十分半弱(如/丁)即甲丁為三¶
　倍積之根求四倍則平方四百之根二十即以甲乙倍¶
　之得甲戊為四倍積之根五六七以上並同(按用方根/表甚簡易)¶
以量分¶
　以任取之甲乙度作正方形(如丙/乙甲)乃于乙甲横邊引長之¶
<pb:KR3f0026_WYG_048-16b>¶
　以當積數丙乙直邊引長之作垂線以當根數如求倍¶
　　　　　　　　　　　　　　　　積之根即于横¶
　　　　　　　　　　　　　　　　線上截丁乙為¶
　　　　　　　　　　　　　　　　甲乙之倍次平¶
　分甲丁於戊戊為心甲為界作半圈截垂線于巳即己¶
　乙為二百分之邊求三倍則乙丁三倍于甲乙四倍以上並同¶
　又㨗法　如前作句股形法定兩尺間成正方角如甲¶
　乃任于尺上取甲乙命為一㸃而又于一尺取甲丙度¶
<pb:KR3f0026_WYG_048-17a>¶
　與甲乙相等即皆為一百之根次取乙丙底加于甲乙¶
　　　　　　　尺上為二百之根甲丁又自丁至丙作¶
　　　　　　　斜弦以加于甲乙尺上為三百之根甲¶
　　　　　　　戊又自戊至丙作弦以加于甲乙尺上¶
　　　　　　　為四百之根甲已如此遞加即得各方¶
　之根其加法俱從尺心起(如求得丙乙即以丙加甲/乙加丁成甲丁他皆倣此)¶
試法　甲乙為一正方形之邊倍其度即四倍方積之邊¶
　否即不合三倍得九倍方積之邊四倍得十六五倍得¶
<pb:KR3f0026_WYG_048-17b>¶
　二十五又取三倍之邊倍之即十二倍之邊(四其/三也)再加¶
　一倍得二十七倍之邊(九其/三也)再加倍得四十八倍之邊¶
　(十六其/三也)再加倍得七十五倍之邊(二十五/其三也)若以五倍之邊¶
　倍之得二十倍之邊(四其/五也)再加倍得四十五倍之邊¶
　(九其/五也)再加倍得八十倍之邊(十六其五也如凡言倍其度/者線上度也  正方四百分)¶
　(之邊二十分甲乙正方一百分之邊十分其大為一倍也/言幾倍方積者積數也如邊二十者積四百即尺上所書)¶
用法一　有平方積求其邊(即開/平方)法先其設數與某數能¶
　相為比例得幾倍如法求之假如有平方積一千二百¶
<pb:KR3f0026_WYG_048-18a>¶
　　　　　　　　二十五尺欲求其根以約分法求得¶
　　　　　　　　二十五為設數四十九之一即以規¶
　　　　　　　　于平分線取五㸃為平方線上一㸃¶
　　　　　　　　之底定尺展規于四十九㸃取其底¶
　即得一邊三十五尺為平方根(積二十五方根五加四/十九倍為積一千二百)¶
　(二十五方/根三十五)　或用四十九為設數(一千二百/二十五尺)二十五之¶
　一即以規取七㸃為平方一㸃之底而取平方二十五¶
　㸃之底亦得方根三十五如所求(積四十九方根七加/二十五倍為積一千)¶
<pb:KR3f0026_WYG_048-18b>¶
　(二百二十五則其方根三十五又法若無比例可求/者但以十分為一㸃之底定尺有假如在用法七)¶
用法二　凡同類之平面形可併為一大形(或方或圓/或三角多)¶
　(邊等形但形相/似即為同類)假如有平面正方四形求作一大正¶
　方形與之等積其第一形之冪積為二第二形之積¶
　為三第三形之積四有半第四形之積六又四之三¶
　　法先併其積得(十六叉/四之一)乃任取第一小形之邊為¶
　底二㸃為弦定尺(若用第二形之邊為底/定尺即用三㸃為弦)而于十六㸃¶
　又四之一取其底為大形邊其面積與四形總數等¶
<pb:KR3f0026_WYG_048-19a>¶
　　　　　　　　若但有同類之形而不知面積亦¶
　　　　　　　　不知邊數則先求其積之比例如¶
　　　　　　　　甲乙丙丁方形四法以小形甲之¶
　　　　　　　　邊為底平方線第一㸃為弦定尺¶
　　　　　　　　次以乙形邊為底進退求等數得¶
　　　　　　　　第二㸃外又五分之一即命其積¶
　　　　　　　　為二又五之一(此與小形一之/比例不拘丈尺)次¶
　　　　　　　　丙形邊為底求得(二又四/之三)丁形邊¶
<pb:KR3f0026_WYG_048-19b>¶
　　　　　　　　得(四又六/之五)并諸數及甲形一得(十/又)¶
　　　　　　　　(六十分之/四十七)約為(五之/四弱)向元定尺上¶
　　　　　　　　尋十㸃外十一㸃内之距取其五¶
　　　　　　　　之四為等數之兩弦(即十/一弱)用其底¶
　　　　　　　　為大方形邊其面積與四形併數¶
　　　　　　　　等¶
　　　　　　　　(此加形法也圓面及三角等面凡/相似之形並可相併其法同上)¶
<pb:KR3f0026_WYG_048-20a>¶
用法三　平面形求作一同類之他形大于設形幾倍¶
　　　　　　　(以設形之邉為/一㸃之底定尺)　假如有正方形面¶
　　　　　　　積四百其邉二十今求别作一方形¶
　　　　　　　其容積大九倍法以設形邉(二/十)為平¶
　方線一㸃之底定尺而取平方九㸃等數之底得(六/十)¶
　如所求(邉六十其方積三千六百/以比設形積為大九倍)¶
用法四　平面形求别作一同類之形為設形幾分之¶
　幾(以設形之邉為命分/定尺而于得分取數)　假如有平方形積三千六¶
<pb:KR3f0026_WYG_048-20b>¶
　　　　　　百其邉六十今求作小形為設形九之¶
　　　　　　四法以設形邉(六/十)為平方第九㸃之底¶
　　　　　　定尺而取第四㸃之底得(四/十)如所求(邉/四)¶
　　　　　　(十其積一千六百以比設形積為/九之四也九為命分四為得分)¶
　　　　　　此減積法也圓面三角等俱同一法¶
用法五　有兩數求中比例(即三率連比/例之第二率)¶
　假如有二與八兩數求其中比例法先以大數為平¶
　方線八㸃之底而取二㸃之底得四如所求¶
<pb:KR3f0026_WYG_048-21a>¶
　　　　　二與四如四與八皆加倍之比例故四為¶
　　　　　二與八之中率¶
用法六　有長方形求作正方形　假如長方形横二¶
　尺直八尺如上圖求得中比例之數為四尺以作正¶
　方形之邊則其面積與直形等¶
　　　　　　　　直八尺横二尺　其積一十六尺¶
　　　　　　　　方形各邊並四尺其積亦十六尺¶
用法七　有設積求其方根而不能與他數為比例則¶
<pb:KR3f0026_WYG_048-21b>¶
　以一十數為比例¶
　假如平積二百五十五用十數比之為二十五倍半¶
　即取十數為平方線一㸃之底而取二十五㸃半之¶
　底得十六弱為方根(十六自乗積二百五十六今只/欠一小數故命之為十六弱)¶
<pb:KR3f0026_WYG_048-22a>¶
第三更面線¶
　¶
　¶
　¶
　¶
　¶
　¶
　¶
<pb:KR3f0026_WYG_048-22b>¶
　¶
　¶
　¶
　¶
　¶
　¶
　　(凡平面形方必中矩圓必中規其餘各形並/等邊等角故皆為有法之形而可以相求)¶
分法¶
<pb:KR3f0026_WYG_048-23a>¶
　置公積四三二九六四以開方得正方形之根六五¶
　八三邊形之根一千五邊形之根五○二六邊形之¶
　根四○八七邊形之根三四五八邊形之根二九九¶
　九邊形之根二六○十邊形之根二三七十一邊形¶
　之根二一四十二邊形之根一九七圜徑七四二以本¶
　線為千平分而取各類之數從心至末取各數加本類之號¶
用法一　有平面積求各類之根(凡三角及多邊各平/面形其邊既等故並)¶
　(以形之一邊為根/圓形則以徑為根)法先以設數于平方線上求其正¶
<pb:KR3f0026_WYG_048-23b>¶
　方根以此為度於更面線之正方號為底定尺次于¶
　各形之號取底即得所求各形邊¶
　假如有平面三等邊形積二千七百七十一寸欲求¶
　其邊法以設積于平方線上如法開其平方根(依前/卷用)¶
　(法七以設數為十數之二百七十七倍強各降一位/命為一數之二十七倍又十之七强乃以一數為平)¶
　(方一㸃之底定尺而于其二十七㸃十之七强/取底數得五寸二六進一位作五尺二寸半强)以所¶
　得方根為更面線正方號之底定尺而取三等邊號¶
　之底得八尺為三等邊形根如所求¶
<pb:KR3f0026_WYG_048-24a>¶
用法二　有平面形不同類欲相併為一大形法先以¶
　各形邊為更面線上各本號之底定尺而取其正方¶
　號之底作線為所變正方形之邊次以所變方邊于¶
　分面線上求其積數而併之為總積¶
　假如有甲(三/角)乙(五/邊)丙三形欲相併先以甲邊為三角¶
　號之底定尺而取其正方號之底作線于甲形内(如/此)¶
　(則甲形已變/為正方下同)書其數曰十次以乙邊為五邊號之底¶
　如前取其平方底向平方線求之得二十一半(其法/以甲)¶
<pb:KR3f0026_WYG_048-24b>¶
　　　　　　　(邉為平方十㸃之底定尺而以乙/所變方邊進退求等度之弦命之)即¶
　　　　　　　于乙形作方底線書之次以丙圓徑¶
　　　　　　　為平圓號之底如前求得十六弱併¶
　　　　　　　三數得四十七半弱為總積(此因三/形之邉)¶
　　　　　　　(無數姑以小形命十數定尺而所/得各方積並小形十數之比例)¶
　　　　　　　若三形内先知一形之面積即用其¶
　　　　　　　所變方邉定尺則所得皆真數如上¶
　　　　　　　三形但知丙形之積十六(或十六尺/或十六寸)¶
<pb:KR3f0026_WYG_048-25a>¶
　(等/)如法以丙形邉變方邊于平方線十六㸃為底定¶
　尺餘如上法求之亦必得甲為十數乙為二十一半¶
　總積四十七半但前條所得是比例之數比例雖同¶
　而尺有大小故以此所得為真數也¶
　末以總數于原定尺上尋平方線四十七㸃半處取¶
　其底度為平方邉則此大平方形與三形面積等¶
　若欲以總積為五邉形則以所得大平方邉為更面¶
　線正方號之底定尺而于五邉形之號取其底即所¶
<pb:KR3f0026_WYG_048-25b>¶
　求五邊形之一邉(若欲作三角或/圓形並同一法)¶
用法三　有平面形欲變為他形如上法以本形邉為¶
　本號之底定尺而取所求他形號之底¶
　假如有三角形欲改平圓則以所設三角形之邉加¶
　于本尺三角形之號為底定尺而取平圓號之底求¶
　其數命為平圓徑所作平圓必與所設三角形同積¶
用法四　有兩平面形不同類欲定其相較之比例如¶
　前法各以所設形變為平方¶
<pb:KR3f0026_WYG_048-26a>¶
　假如有六邉形有圓形相較即如法各變為平方求¶
　其數平圓數二十六邉數三十六即平員為六邉形¶
　三十六之二十以二十減三十六得十六為兩形之¶
　較¶
<pb:KR3f0026_WYG_048-27a>¶
第四立方線(舊名分體線無凡平方形如棊局其四邉/横直相等而  高與厚之數立方則如方)¶
　(櫃有横有直又有髙而皆相等平方之積曰平積亦/曰面積亦曰冪積如棊局中之細分方罫立方之積)¶
　(曰體積亦曰立積並/如骰子之積累成方)¶
　¶
　¶
　¶
　¶
　(舊圖誤以尺樞心甲書于一㸃上今改正甲乙一亦/即一十則其内細數亦不平分舊圖作十平分亦誤)¶
<pb:KR3f0026_WYG_048-27b>¶
　(今删/去)¶
分法有二一以算一以量¶
　以算分　從尺心甲任定一㸃為乙則甲乙之度當¶
　十分邉之積為一千(十分自乗之再乗之即成一千/假如立方一尺其積必千寸)紀¶
　其號曰一次加一倍為立積二千開立方求其根得¶
　十二又三之一即于甲乙上加二又三之一為甲丙¶
　紀其號曰二再加一倍立積三千開立方得數紀三¶
　以上並同¶
<pb:KR3f0026_WYG_048-28a>¶
　㨗法　取甲乙邉四分之一加甲乙成甲丙即倍體¶
　邉又取甲丙七分之一加甲丙成甲丁即三倍體邉¶
　又取甲丁十之一加甲丁成甲戊即四倍體邉再加¶
　如圖¶
　¶
　¶
　　　(右加法與開立方數所差不逺然尾數不清難為/定率姑存其意)¶
　又㨗法用立方表¶
<pb:KR3f0026_WYG_048-28b>¶
　以量分　如後圖作四率連比例而求其第二盖元¶
　體之邉與倍體之邉為三加之比例也(假如邉為一/倍之則二若)¶
　(求平方面則復倍之為四是再加之比例也今求立/方體必再倍之為八故曰三加  三加者即四率)¶
　(連比/例也)¶
　幾何法曰第二線上之體與第一線上之體若四率¶
　連比例之第四與第一(第一為元邉線第二為加倍/之邉線第三以邉線自乗為)¶
　(加倍線上之面第四以邉線再自乗為加倍線上之/體今開立方是以體積求邉線即是以第四率求第)¶
　(二率/也)¶
<pb:KR3f0026_WYG_048-29a>¶
　　　　　　　　假如有立方體積又有加倍之積¶
　　　　　　　　法以兩積變為線(元積如辛庚/倍積如辛巳)作¶
　　　　　　　　壬巳辛庚長方形次于壬巳壬庚¶
　　　　　　　　兩各引長之以形心(戊/)為心作圈¶
　　　　　　　　分截引長線于子于午作子午直¶
　線切辛角(如不切辛角必漸試/之令正相切乃止)即辛庚(一/率)午庚(二/率)子¶
　巳(三/率)己辛(四/率)為四率連比例末用第二率午庚為倍¶
　積之一邊其體倍大于元積¶
<pb:KR3f0026_WYG_048-29b>¶
　若辛巳為辛庚之三倍四倍則午庚邉上體積亦大¶
　于元積三倍四倍(以上/倣此)¶
解四率連比例之理¶
　　　　　　　試于辛㸃作卯辛為子午之垂線次¶
　　　　　　　用子壬度從午作卯午直線截卯辛¶
　　　　　　　線于卯又從卯作直線至子又從辛¶
　　　　　　　㸃引辛庚邉至辰引辛巳邉至丑成¶
　　　　　　　各句股形皆相似而比例等¶
<pb:KR3f0026_WYG_048-30a>¶
　　　　　　　(卯辛午句股形從辛正角作垂線至/丑分為兩句股形則形相似而比例)¶
　　　　　　　(等為午丑辛形以午丑為句丑辛為/股辛丑卯形以丑辛為句丑卯為股)¶
　　　　　　　(則午丑與丑辛若丑辛與丑卯為連/比例也  卯辛子句股形從辛正角)¶
　　　　　　　(作垂線至辰分兩句股形亦形相似/而比例等  卯辰辛形卯辰為句辰)¶
　　　　　　　(辛為股辛辰子形辰辛為句辰子為/股則卯辰與辰辛若辰辛與辰子)¶
　　　　　　　(亦連比例也而辰辛即丑卯故合之/成四率連比例)¶
　一率　辛庚　即午丑¶
　二率　午庚　即丑辛　亦即辰卯¶
<pb:KR3f0026_WYG_048-30b>¶
　三率　子巳　即辛辰　亦即丑卯¶
　四率　己辛　即辰子¶
試法　元體邊倍之即八倍體積之邉若三之即二十¶
　七倍之邉四之即六十四倍體積之邉五之即一百¶
　二十五倍體積之邉¶
　又取二倍邉倍之得十六(八其/二也)再倍之得一二八倍¶
　體積之邉(六十四/其二也)¶
三加比例表(平方立方同理即連比例/)¶
<pb:KR3f0026_WYG_048-31a>¶
　第一率　　第二率　　第三率　　第四率¶
　¶
　¶
　¶
　¶
　¶
　按第一率為元數第二率為線即根數也第三率為¶
　面平方冪積也第四率為體立方積也開平方開立¶
<pb:KR3f0026_WYG_048-31b>¶
　方並以積求根故所用者皆二率也(比例規觧乃云/本線上量體任)¶
　(用其邉其根其面其對角線其/軸皆可其説殊不可曉今删去)¶
用法一　有立積求其根(即開立方/)¶
　假如有立方積四萬法先求其與一千之比例則四¶
　萬與一千若四十與一即取十數為分體線上一㸃¶
　之底定尺而取四十㸃之底得三十四强即立方之¶
　根(説見/平方)¶
用法二　有兩數求其雙中率(謂有連比例之第一與/第四而求其第二第三)¶
<pb:KR3f0026_WYG_048-32a>¶
　法以小數為一率用作本線一㸃之底而取大數之¶
　底為二率既有二率可求三率¶
　假如有兩數為三與二十四欲求其雙中率法約兩¶
　數之比例為一與八即以小數三為本線一㸃之底¶
　定尺而于八㸃取底得六為第二率末以二率四率¶
　依法求中率得十二為三率¶
　　一率三　二率六　三率十二　四率二十四¶
用法三　設一體求作同類之體大于設體為幾倍(此/乗)¶
<pb:KR3f0026_WYG_048-32b>¶
　(體之/法)¶
　假如設立方體八千其邉二十求作加八倍之體為¶
　六萬四千問邉若干法以設體根二十為本線一㸃¶
　之底定尺而取八㸃之底得四十即大體邉如所求¶
用法四　有同類之體欲併為一法累計其積而併之¶
　為總積求其根即得¶
　　　　　　假如有三立方體甲容一十乙容十三¶
　　　　　　又四之三丙容十七又四之一併得四¶
<pb:KR3f0026_WYG_048-33a>¶
　　　　　　十一即以甲容一十為本線一㸃之底¶
　　　　　　定尺而取四十一㸃之底為總體邉如¶
　　　　　　所求　若設體無積數則以小體命為¶
　　　　　　一十而求其比例然後併之¶
　¶
用法五　有兩同類之體求其比例與其較(此分體/之法)¶
　假如甲丙兩立方體欲求其較而不知容積之數法¶
　以甲小體邉為一㸃之底定尺而以丙邉為底進退¶
<pb:KR3f0026_WYG_048-33b>¶
　求其等數如所得為九即其比例為九與一以一減¶
　九其較八即于八㸃取底為較形之邉¶
用法六　有立方體欲别作一體為其幾分之幾¶
　假如有立方體欲另作一體為其八之五則以設體¶
　邉為本線八㸃之底定尺而于五㸃取底為邉作立¶
　方體即其容為設體八之五¶
<pb:KR3f0026_WYG_048-34a>¶
第五更體線(舊名變體線/)¶
　¶
　¶
　¶
　¶
　體之有法者曰立方曰立圓曰四等面曰八等面曰¶
　十二等面曰二十等面凡六種外此皆不能為有法¶
　之體¶
<pb:KR3f0026_WYG_048-34b>¶
　　　　　　　六等面體各面皆正方即立方也有¶
　　　　　　　十二棱八角測量全義曰設邊一百¶
　　　　　　　求其容為一○○○○○○¶
　¶
　¶
　　　　　　　渾圓體亦曰球體即立圓也幾何補¶
　　　　　　　編曰同徑之立方積與立圓積若六¶
　　　　　　　○○○○○○與三一四一五九二¶
<pb:KR3f0026_WYG_048-35a>¶
　　　　　　　設徑一百求其容為五二三五九八¶
　　　　　　　此三角平面形相合而成有六稜四¶
　　　　　　　角測量全義曰設邊一百求其容為¶
　　　　　　　一一七四七二半¶
　¶
　¶
　¶
　¶
<pb:KR3f0026_WYG_048-35b>¶
　　　　　　　此體各面亦皆三等邊形有十二稜¶
　　　　　　　六角測量全義曰設邊一百求其容¶
　　　　　　　為四七一四二五有竒¶
<pb:KR3f0026_WYG_048-36a>¶
　　　　　　　此體各面皆五等邊有三十稜二十¶
　　　　　　　角測量全義曰設邊一百求其容為¶
　　　　　　　七六八六三八九¶
　¶
　¶
　¶
　¶
　¶
<pb:KR3f0026_WYG_048-36b>¶
　　　　　　　此體各面亦皆三等邊有三十稜十¶
　　　　　　　二角按幾何補編二十等面體設邊¶
　　　　　　　一百其積二百一十八萬一八二八¶
　　　　　　　測量全義作邊一百容五二三八○¶
　　　　　　　九相差四倍故今不用¶
　¶
分法¶
　置公積百萬依算法開各類之根則立方六等面體¶
<pb:KR3f0026_WYG_048-37a>¶
　之根為一百四等面體之根為二○四八等面體之¶
　根為一二八半十二等面體之根為五○半强二十¶
　等面體之根為七七圓球之徑為一二四(原本十二/等面根五)¶
　(○二十等面根七六圓徑一/二六今並依幾何補編改定)　因諸體中獨四等面¶
　體之根最大故本線用二○四平分之從心數各類¶
　之根至本數加字¶
用法一　有各類之立體以積求根(即開各類有/法體之方)¶
　法皆以設積于立方線求其根乃移置更體線求本¶
<pb:KR3f0026_WYG_048-37b>¶
　號之根即得¶
　假如有十二等面體其積八千問邉若干法以一千¶
　之根十為立方一㸃之底定尺而取八㸃之底得二¶
　十為所變立方之根次以二十為本線上立方號之¶
　底而取十二等面號之底得一十○强即十二等面¶
　之一邉(他倣/此)¶
用法二　有各類之立體以根求積　法先以所設根¶
　變為正方根乃于立方線求其積¶
<pb:KR3f0026_WYG_048-38a>¶
　假如有二十等面體其邉三十一弱問積法以根三¶
　十一弱為本線二十等面號之底定尺而取立方號¶
　之底得四十弱為所變立方之邉次于立方線以一¶
　十為一㸃之底而以四十進退求等數得(十/六)㸃命其¶
　積(一萬/六千)如所求(邉一十其積一千則/邉四十積一萬六千)¶
用法三　有不同類之體欲相併為一(此以體相加之/法並變為正方)¶
　(體積即/可相併)¶
　假如有三立體甲渾圓體(徑一百/二十四)乙二十等面體(邉/七)¶
<pb:KR3f0026_WYG_048-38b>¶
　(十/七)丙十二等面體(邉五十/○半)欲相併用前條法各以積¶
　變為立方積則三體之積皆一百萬併之得三百萬¶
　如所求¶
用法四　有不同類之兩體求其比例與其較(此以體/相减之)¶
　(法/)法各變為立方體即可相較以得其比例並同更¶
　面線法¶
<pb:KR3f0026_WYG_048-39a>¶
第六分圓線(即各弧度之通弦也舊名分弦線亦曰分圈/)¶
　¶
　¶
　¶
　¶
　¶
　¶
　分法有二一以量一以算¶
<pb:KR3f0026_WYG_048-39b>¶
以量分　法作半方形如甲乙丙令甲丙斜弦與本線¶
　　　　　　　等長以乙方角為心甲為界作象限¶
　　　　　　　弧如甲丁丙乃勻分之為九十度各¶
　　　　　　　識之次從甲㸃作直線至各度移入¶
　　　　　　　尺上識其號　若尺小可作六十度¶
　即本線之長為六十度號　若尺大可作一百八十¶
　度即本線之半為六十度號¶
以算分　法用正弦表倍之為倍度之通弦　假如求¶
<pb:KR3f0026_WYG_048-40a>¶
　六十度通弦即以三十度之正弦(五○○/○○)倍之得(一/○)¶
　(○○/○○)即六十度之通弦他皆若是¶
試法十八為半周十之一(即全圈二/十之一也)三十六為半周五¶
　之一(即全圈/十之一)四十五為半周四之一(即全圈/八之)七十二¶
　為半周五之二(即全圈/五之一)九十為半周之半(即全圈四/之一謂之)¶
　(象/限)百二十度為半周三之二(即全圈/三之一)¶
用法一　有圓徑求若干度之弧以半徑當六十度取¶
　之¶
<pb:KR3f0026_WYG_048-40b>¶
　　　　　　假如有甲乙丙全圈有甲丙徑求五十¶
　　　　　　度之弧即以甲丙徑半之于丁以甲丁¶
　　　　　　半徑為本線六十度之底定尺而取五十¶
　度之底如甲乙直線以切圓分即得甲戊乙弧為五¶
　十度如所求¶
用法二　若以弧問徑則反之¶
　如先有弧分如甲戊乙為五十度而問全徑法從弧¶
　兩端聫之作直線如(甲/乙)用為本線五十度之底定尺¶
<pb:KR3f0026_WYG_048-41a>¶
　而取六十度之底為半徑(甲/丁)倍之得全徑(甲/丙)¶
用法三　直線三角形求量角度¶
　法以角為心任用規截角旁兩線作通弦如法得角¶
　度¶
　假如甲丙乙三角形不知角法任用甲丁度以甲為¶
　　　　　　心作虚圈截甲丙線于丁截甲乙線于¶
　　　　　　戊次作丁戊直線次即用甲丁原度以¶
　　　　　　乙為心如法截甲乙于辛截丙乙于庚¶
<pb:KR3f0026_WYG_048-41b>¶
　作辛庚直線末以甲丁為六十度之底定尺乃用丁戊¶
　為底進退求其等度之號得甲角之度用辛庚為底¶
　亦得乙角之度合兩角減半周得丙角度¶
　如甲角六十五乙角四十則丙角必七十五¶
用法四　平面等邉形求其徑¶
　假如有五等邉平面形欲求徑作圖(即對角輳/心直線)法以¶
　設邉為分圓線七十二度之底而取其六十度之底¶
　為半徑以作平圓末以原設邊為度分其周為五平¶
<pb:KR3f0026_WYG_048-42a>¶
　分即成五等面如所求(他等邉/形並同)¶
　　　　　　　　五等邉形有一邉如丙乙如法求¶
　　　　　　　　得乙甲半徑以甲為心乙為界作¶
　　　　　　　　平圓而以丙乙邉度分其圓得丁¶
　戊己等㸃作線聫之即成五等邉形而所作圓即外¶
　切之圓¶
<pb:KR3f0026_WYG_048-43a>¶
第七正弦線(舊名節氣線以其造平儀時有分節氣之/用也然正弦在三角法中為用甚多不止)¶
　(一事不如直言/正弦以免掛漏)¶
　¶
　¶
　¶
　¶
　正弦線不平分亦近樞心大而漸小與分圓同¶
分法　全尺為一百平分尺大可作一千于正弦表取¶
<pb:KR3f0026_WYG_048-43b>¶
　數從樞心至各度分之每十度加號¶
簡法　第一平分線可當此線其線兩傍一書平分號¶
　一書正弦號¶
又法　分圓線可當此線以分圓線兩度當正弦一度¶
　紀其號¶
　假如分圓六十度齘即紀正弦三十但分圓之號直¶
　書則正弦横書以别之¶
<pb:KR3f0026_WYG_048-44a>¶
　解曰凡正弦皆倍度分圓之半故其比例等然則分¶
　圓之一度即正弦之半度而半度亦可取用為尤便¶
　也¶
　¶
　　　　　　　如圖甲乙為通弦甲丙乙丙皆正弦¶
　¶
用法一　有設弧求其正弦法以九十度當半徑¶
　假如有七十五度之弧求正弦即以本圈半徑為正¶
<pb:KR3f0026_WYG_048-44b>¶
　弦線九十度之底定尺而取七十五之底為正弦如¶
　所求¶
用法二　有弧度之正弦數求徑數則以前條反用之¶
　假如有七十五度之正弦數即用為本線七十五度¶
　之底定尺而取其九十度之底得半徑數¶
用法三　句股形有角度有弦求句求股法以弦當半¶
　徑正弦當句與股¶
　　　　　　　假如句股形之弦二丈有對句之角¶
<pb:KR3f0026_WYG_048-45a>¶
　　　　　　　三十度即取平分線之二十當弦數¶
　　　　　　　為正弦線九十度之底而取三十度¶
　　　　　　　之底得一十即其句一丈¶
　又於其角之餘弦(即六十/度正弦)取底得(一十七又/三之二弱)即其股¶
　為(一丈七尺/三寸二分)¶
　若以句求弦則反之如句一丈其句與弦所作之角¶
　為六十度其餘角三十度即取一十數為三十度之¶
　底定尺而取九十度之底得二十命其弦二丈¶
<pb:KR3f0026_WYG_048-45b>¶
用法四　三角形以邉求角　假如三角形有乙甲邉¶
　　　　　　甲丙邉及丙角度而求乙角法以乙甲¶
　　　　　　邉數為丙角正弦之底定尺而以甲丙¶
　邉為底進退求其等度取正弦線上號為乙角度如¶
　所求¶
用法五　三角形以角求邉¶
　假如三角形有戊角度己角度及庚己邉而求庚戊¶
　邉法以庚己邉為戊角正弦之底定尺而取己角正¶
<pb:KR3f0026_WYG_048-46a>¶
　　　　　　弦之底得數即為庚戊邉如所求　餘¶
　　　　　　詳三角法舉要¶
用法六　作平儀求太陽二至日離赤道緯度¶
　　　　　　　　　如圖以十字分大圓直者為两¶
　　　　　　　　　極横者為赤道横直交於圓心¶
　　　　　　　　　即地心也赤道即春秋分日行¶
　　　　　　　　　之道也地心至兩極半徑為正¶
　　　　　　　　　弦線九十度之底定尺取二十¶
<pb:KR3f0026_WYG_048-46b>¶
　三度半之底于地心上下各作㸃于直線于此㸃作¶
　横線與赤道平行為二至日道近北極者夏至近南¶
　極者冬至也¶
　又求作各節氣日道¶
　法先求黄道線¶
　法于夏至之一端作斜線過地心至冬至之又一端即成¶
　黄道日行其上一嵗一周天者也以黄道半徑為九十度¶
　之底定尺每十五度正弦取底移至黄道半徑上(並從地/心起度)¶
<pb:KR3f0026_WYG_048-47a>¶
　¶
　¶
　¶
　¶
　¶
　¶
　於地心上下各識之即各節氣日躔黄道上度也(或/三)¶
　(十度取底則/所得皆中氣)¶
<pb:KR3f0026_WYG_048-47b>¶
　乃自黄道上各㸃作直線並與赤道平行即各節氣¶
　日行之道此與分至日道皆東升西没一日一周者¶
　　　　　　　　　　　　　　　也其各線兩端¶
　　　　　　　　　　　　　　　抵大圓處即各¶
　　　　　　　　　　　　　　　節氣赤道緯度¶
　　　　　　　　　　　　　　　也春分以後在¶
　　　　　　　　　　　　　　　赤道北秋分以¶
　　　　　　　　　　　　　　　後在赤道南¶
<pb:KR3f0026_WYG_048-48a>¶
　試法于二至日道兩端作横線聫之(如甲/乙)次以此横¶
　線之半為度(如丙/乙)過赤道處(如/丙)為心作半圈于大圓¶
　之上(如乙戊/甲半圓)亦如法作半圈于下兩半圈各匀分十¶
　二分作識(若但求中氣/可分六分)上下相向作直線聫之即必¶
　與先所作日行道合為一線　又以甲丙為正弦九¶
　十度之底定尺而于其各正弦取底亦即與原定日¶
　道緯度線合(如丙辛三十度之正弦也與赤道旁第/一緯線合丙丁六十度之正弦也與第)¶
　(二緯線合左右/上下考之並同)¶
<pb:KR3f0026_WYG_048-48b>¶
用法七　定時刻(仍用平儀/)¶
　法以平儀上赤道半徑為正弦線九十度之底定尺¶
　而於各時刻距卯酉之度取其正弦于赤道作識(過/兩)¶
　(極軸線處即夘正酉正也距此而上三十度午前為/辰正午後為申正距此而下三十度子前為戌正子)¶
　(後為寅正距此而上六十度午前為巳正午後為未/正距此而下六十度子前為亥正子後為丑正至圓)¶
　(周處上為午/正下為子正)即春秋分之時刻也欲作各時初正及¶
　刻凖此求之並以正弦為用(每時分初正各加距十/五度初正又各分四刻)¶
　(每刻加距三度又四分/之三並取正弦如前法)又以二至日道之半徑為正¶
<pb:KR3f0026_WYG_048-49a>¶
　　　　　　　　　　　　弦九十度之底定尺如¶
　　　　　　　　　　　　法取各正弦作識即二¶
　　　　　　　　　　　　至之時刻也　末以分¶
　　　　　　　　　　　　至線上時刻作弧線聫¶
　　　　　　　　　　　　之即得各節氣之時刻¶
　¶
　　凖此論之平儀作時刻亦用正弦比例規觧以正¶
　　弦名節氣線切線名時刻線區而别之非是¶
<pb:KR3f0026_WYG_048-50a>¶
第八切線(舊名時刻線今按平儀時刻原用正弦惟以/日景取髙度定時刻斯用切線耳又如渾盖)¶
　(通憲等法亦皆切線其用/甚多故不如直名切線)¶
　¶
　¶
　¶
　¶
　切線不平分先小漸大至九十度竟平行無界故只¶
　用八十度或只作六十度亦可¶
<pb:KR3f0026_WYG_048-50b>¶
分法　簡切線本表八十度之切線五六七即于尺上¶
　作五六七平分次簡各度數分之逢十加識¶
用法一　三角形求角¶
　　　　　　　假如乙甲丁三角形求乙角任截角¶
　　　　　　　旁線于丙得乙丙十寸自丙作垂線¶
　戊丙量得七寸次用十數為切線四十五度之底定¶
　尺而以戊丙七數為底進退求等度得三十五度為¶
　乙角¶
<pb:KR3f0026_WYG_048-51a>¶
用法二　求太陽地平上髙度(用直表/)¶
　法曰凡地平上直立之物皆可當表以表高數為切¶
　線四十五度之底定尺而取表影數為底進退求等¶
　度得日髙度之餘切線¶
　假如表髙一丈影長一丈五尺法以丈尺變為數用¶
　一十數當表髙為切線四十五度之底定尺次以一¶
　十五數當影長為底進退求等度得五十六度十九¶
　分為日髙之餘度以減九十度得日髙三十三度四¶
<pb:KR3f0026_WYG_048-51b>¶
　十一分¶
　　　　　　　　　　　癸丙地平上日高度與壬辛¶
　　　　　　　　　　　等其餘度癸丁為日距天頂¶
　　　　　　　　　　　與戊辛等甲戊為表長其影¶
　　　　　　　　　　　戊已乃日距天頂之切線在¶
　　　　　　　　　　　日高癸丙為餘切線也¶
用法三　求太陽髙度用横表¶
　植横木于牆以候日影即得倒影為正切線之度¶
<pb:KR3f0026_WYG_048-52a>¶
　假如横表長一尺倒影在墻壁者長一尺五寸法用¶
　十數當横表為四十五度之底定尺次以十五數當¶
　影長進退求等度得五十六度十九分即命為日¶
　高之度¶
　　　凡亭臺之内日影可到者量其簷際之深可當¶
　　　横表¶
　卯寅牆　子甲為横表¶
　太陽光從丁過表端甲射丑成子丑倒影丁丙為¶
<pb:KR3f0026_WYG_048-52b>¶
　¶
　¶
　¶
　¶
　¶
　日在地平上髙度與午子度等故以子丑倒影為日¶
　髙度之正切線也¶
　按直表之影低度則影長髙度則漸短日度益髙則¶
<pb:KR3f0026_WYG_048-53a>¶
　影極短故以餘切線當直影(前圖/是也)横表之影低度則¶
　影短髙度則漸長日度益髙則影極長故以正切線¶
　當倒影(後圖/是也)比例規觧乃俱倒説今正之¶
用法四　求北極出地度分　假如江寧府立夏後九¶
　　　　　　　　　日午正立表一丈測得影長為¶
　　　　　　　　　二尺四寸法以一百數當表髙¶
　　　　　　　　　為切線四十五度之底定尺而¶
　　　　　　　　　以二十四數為底進退求等數¶
<pb:KR3f0026_WYG_048-53b>¶
　得一十三度半如法以減九十度得七十六度半為¶
　日出地平上髙度簡黄赤距度表是日太陽北緯一¶
　十九度以減日髙度得赤道髙五十七度半轉減九¶
　十度得北極髙三十二度半㨗法以直表所得一十¶
　三度半加太陽北緯十九度即得三十二度半為北¶
　極髙度¶
　解曰直表所得太陽距天頂度也加北緯即赤道距¶
　天頂度亦即北極出地度¶
<pb:KR3f0026_WYG_048-54a>¶
　　　　　　　　　又如順天府立春後四日如法¶
　　　　　　　　　用横表三尺得倒影二尺一寸¶
　　　　　　　　　依切線法求得日髙三十五度¶
　　　　　　　　　簡表得本日太陽南緯一十五¶
　　　　　　　　　度以加日髙度得赤道髙五十¶
　度以減九十度得北極髙四十度¶
<pb:KR3f0026_WYG_048-55a>¶
第九割線(舊名表心線今按割線非表心又割線之/用甚多非只作日晷一事故直名割線為)¶
　(是/)¶
　¶
　¶
　¶
　¶
　割線不平分先小後大並與切線略同故亦只作八¶
　十度或只作六十度亦可¶
<pb:KR3f0026_WYG_048-55b>¶
分法　用割線本表八十度之割線五七五平分之其¶
　初㸃與切線四十五度等次依表作度加識¶
用法一　三角形以割線求角¶
　　　　　　　假如有甲乙丙三角形求甲角法任¶
　　　　　　　于甲角旁之一邉截戊甲十寸作垂¶
　　　　　　　線如戊丁截又一邉于丁得丁甲十¶
　九寸次以十數為割線初㸃之底定尺而以十九數¶
　為底進退求等數得五十八度一十七分為甲角之¶
<pb:KR3f0026_WYG_048-56a>¶
　度¶
用法二　作平面日晷(兼用割切二線/)¶
　法曰先作子午直線卯酉横線十字相交于甲以甲¶
　為正午時從甲左右儘横線盡處為度于切線八十¶
　二度半為底定尺次于本線七度半取底向卯酉横¶
　線上識之自甲㸃起為第一時如甲丙甲乙次每加¶
　七度半取底如前作識為各時分(如七度半加之成/十五度即第二時)¶
　(又逓加如二十二度半三十度三十七度半四十五/度五十二度半六十度六十七度半七十五度至八)¶
<pb:KR3f0026_WYG_048-56b>¶
　　　　　　　　　　　(八十二度半合/線末元定之㸃)若逓加三¶
　　　　　　　　　　　度四十五分而取底作識¶
　　　　　　　　　　　即每時四刻全矣(按每七/度半加)¶
　　　　　　　　　　　(㸃乃二刻也今每三度/四十五分則一刻加㸃)¶
　　　　　　　　　　　訂定法曰横線上定時刻¶
　　　　　　　　　　　訖次取甲交㸃左右各十¶
　　　　　　　　　　　二刻之度(即元定四十五/度之切線亦即)¶
　(半徑/全數)為割線上北極髙度之底定尺而取割線初㸃¶
<pb:KR3f0026_WYG_048-57a>¶
　之底為表長(如壬/庚)　次以表長當半徑為切線四十¶
　五之底定尺而檢北極髙度之正切取底自甲㸃向¶
　　　　　　　　　南截之如甲壬以壬為表位¶
　　　　　　　　　又于北極髙度之餘切線取底¶
　　　　　　　　　自表位壬向南截之如壬辛以¶
　　　　　　　　　辛為晷心　末自晷心辛向横¶
　　　　　　　　　線上原定時刻作斜直線引長¶
　　　　　　　　　之得時刻　時刻在子午線西¶
<pb:KR3f0026_WYG_048-57b>¶
　者乙為午初丁為巳正癸為巳初又加之即辰正又加¶
　之即辰初在子午線東者丙為未初戊為未正巳為申¶
　初又加之即申正又加之即酉初並逓加四刻¶
　　　　　　謹按卯酉線即赤道線也二分之日日¶
　　　　　　躔赤道日影終日行其上庚甲割線正¶
　對赤道正午時日影從庚射甲成庚甲影弦若已末¶
　午初則庚㸃之影不射甲而射乙而庚甲影弦如半¶
　徑乙甲如切線矣以庚甲為切線上半徑而遞取各¶
<pb:KR3f0026_WYG_048-58a>¶
　七度半之切線以定左右各時刻之㸃並日影從庚¶
　所射也然此時庚甲之度無所取故即用赤道線四¶
　十五度之切線代之用切線實用庚甲也(庚甲既為/切線之半)¶
　(徑則必與四十五/度之切線同長)¶
　以四十五度當半徑而取切線以定時刻此天下所¶
　同也然赤道髙度隨各方北極之髙而變庚甲割線¶
　何以能常指赤道則必于表之長短及表位之逺近¶
　别之故以庚甲當北極髙度之割線而取其初㸃為¶
<pb:KR3f0026_WYG_048-58b>¶
　表長初㸃者半徑也本宜以半徑求割線今先有割¶
　線故轉以割線求半徑也既以庚壬表長為半徑庚¶
　甲為割線則自有壬甲切線而表位亦定矣表位既¶
　定則庚甲影弦能指赤道矣何以言之表端壬庚甲¶
　角既為極髙度則庚角必赤道髙度而庚甲能指赤¶
　道也故北極度髙則庚角大甲角小而庚壬表短壬¶
　甲之距逺北極度低則赤道髙甲角大而庚壬表長¶
　壬甲之距近比例規觧乃以表位定于甲㸃失其理¶
<pb:KR3f0026_WYG_048-59a>¶
　矣遂復誤以割線為表長餘割線為晷心而强以割¶
　線名為表心線名實盡乖貽誤來學此皆習其業者¶
　原未深諳强為作觧而即有毫釐千里之差立法者¶
　之精意亡矣故特為闡明之¶
　　　　　　　庚壬表上指天頂下指地心為半徑¶
　　　　　　　壬表位壬甲為正切線辛晷心辛壬¶
　　　　　　　為餘切線甲角即赤道髙度壬庚甲¶
　　　　　　　角即北極髙度與辛角等¶
<pb:KR3f0026_WYG_048-59b>¶
用法三　先有表求作日晷(借用前圖可解/)¶
　法先作子午直線任于線中定一㸃為表位如壬¶
　乃以表長數壬庚為切線四十五度之底定尺而¶
　取本方北極出地度之底得壬甲正切度于表位¶
　北作㸃(如/甲)次於甲㸃作卯酉横線與子午線十字¶
　相交即赤道線春秋分日影所到也又取極髙餘¶
　度之底得壬辛餘切線于表位南作㸃(如/辛)即晷心¶
　也若自表端庚作直線至晷心辛即為兩極軸線¶
<pb:KR3f0026_WYG_048-60a>¶
　辛指南極庚指北極也次以表長(庚/壬)與壬甲正切相¶
　連作正方角則庚壬如句壬甲如股而取其弦線庚¶
　甲即極出地正割線也次以庚甲為切線四十五度¶
　之底定尺而各取七度半之底累加之于甲㸃左右¶
　作識于卯酉横線上末自晷心辛作線向所識㸃¶
　即得午前後時刻並如前法¶
用法四　有立面向正南作日晷並同平面法但以¶
　北極髙度之餘切線定表位以正切線定晷心則¶
<pb:KR3f0026_WYG_048-60b>¶
　自晷心作線至表端能上指北極為兩極軸線又立¶
　晷書時刻並逆旋與平面反然以立晷正立于北與¶
　平晷相連成垂線則其時刻一一相符¶
用法五　用横表作向東向西日晷¶
　假如立面向正東法于近南作直線上指天頂下¶
　指地心近上作横線與地平相應兩線相交于甲¶
　以甲為心于兩線間作象限弧自下起數至本方¶
　北極出地度止自此向甲心作斜直線以分弧度¶
<pb:KR3f0026_WYG_048-61a>¶
　　　　　　　　　　此線即為赤道次以甲為表¶
　　　　　　　　　　位用横表乙甲之長取數為¶
　　　　　　　　　　切線四十五度之底定尺遞¶
　　　　　　　　　　取十五度切線從心向赤道¶
　　　　　　　　　　線累加之作識定時即春秋¶
　　　　　　　　　　分日影所到也(若分二刻則/逓取七度半)¶
　(細分每刻則逓取/三度四十五分)次于甲心作横斜線如丁戊為赤¶
　道之垂線其餘時刻㸃各作線與丁戊平行(亦並與/赤道十)¶
<pb:KR3f0026_WYG_048-61b>¶
　(字相/交)次于元定尺上(即以表長為四/十五度所定)取二十三度半¶
　之切線為度于甲左右截之為界(如丁甲/如戊甲)即二至¶
　卯正時日影所到也(二分日卯正則乙甲表正對日/光無影分前後則有緯度而影)¶
　(亦漸生日日不同然不離丁戊線至二至而極冬至/影在北如丁夏至影在南如戊以此為界向西酉正)¶
　(時亦/然)仍用元尺取(每十五度之/黄赤距緯)切線作于丁戊線内¶
　從甲㸃左右作識得各節氣卯正日影(或取三十度/切線則所得)¶
　(每月中氣/酉正亦然)¶
　次以乙甲表長為割線初㸃之底定尺而取十五度¶
<pb:KR3f0026_WYG_048-62a>¶
　之割線為二分日在辰初刻之影弦如乙辛即天元¶
　赤道上日離午線十五度其光過乙至辛所成也就¶
　　　　　　　　　　　　　　以乙辛割線為切¶
　　　　　　　　　　　　　　線四十五度之底¶
　　　　　　　　　　　　　　而取二十三度半¶
　　　　　　　　　　　　　　之底自辛㸃左右¶
　　　　　　　　　　　　　　截横線並如辛壬¶
　為冬夏至辰初刻日影所到之界(辛壬在南為夏至/其在北為冬至亦)¶
<pb:KR3f0026_WYG_048-62b>¶
　(然/)又逓取(每三十度之/黄赤距緯)切線從辛至壬作㸃為各中¶
　氣界(此向南日影界乃赤道北半周節氣/其辛㸃向北作界為南半周亦然)自此而辰¶
　正而巳初而巳正以至午初並同乃于節氣界作線¶
　聫之即成正東日晷其面正西立晷作法並同但其¶
　時刻逆書自下而上最下為未初次未正次申初次¶
　申正次酉初而至酉正則横表正對日光而無影矣¶
　此亦二分日酉正也其餘節氣亦有短影而不出本¶
　線與卯正同¶
<pb:KR3f0026_WYG_048-63a>¶
新增時刻線(以切線分時刻本亦非誤但切線無半度/取度難清今另作一線得數既易時刻尤)¶
　(真/)¶
　¶
　¶
　¶
分法　依尺長短作直線(如後圖/乙丙)於線端作横垂線(如/乙)¶
　(甲為乙/丙垂線)又作直線略短與設線平行交横線如十字¶
　(如甲巳線交/横線于甲)以甲為心作象限弧六平分之為時限¶
<pb:KR3f0026_WYG_048-63b>¶
　各一分内四平之為刻限次于甲心出直線過各時¶
　限至直線成六時過各刻限者成刻乃作識紀之(並/如)¶
　(後/圖)¶
　尺短移直線近甲心取之(移進線並與原直線平行/以遇第六時第二刻為度)¶
　(如已戊虚線遇丁戊線于/戊即戊為第六時之二刻)¶
<pb:KR3f0026_WYG_048-64a>¶
用法　凡作日晷並以所設半徑置第三時為底定尺¶
　而取各時刻之底移于赤道線上午前午後並起午¶
　　正左右為第一時依次加識即各得午正前後時刻¶
　　(並如/前法)¶
<pb:KR3f0026_WYG_048-65a>¶
第十五金線(即輕重之學/)¶
　¶
　¶
　¶
　¶
　物有輕重以此權之獨言五金者以其有定質也¶
　五金之性情有與七政相類者因以為識¶
　金(太/陽)水銀(水/星)鉛(土/星)銀(太/隂)銅(太/白)鐵(火/星)錫(木/星)¶
<pb:KR3f0026_WYG_048-65b>¶
分法　用各分率及立方線¶
　比例率　(先取諸色金造成立方體其大小/一般無二乃權其輕重以為比例)¶
黄金一¶
水銀一又七十五分之三十八(儀象志作九十/五分之三十八)¶
　鉛一又二十三分之一十五¶
　銀一又三十一分之二十六¶
　銅二又九分之一¶
　鐵二又八分之三¶
<pb:KR3f0026_WYG_048-66a>¶
　錫二又三十七分之二十一(比例規觧原作三十七分/之一則錫率反小于銅鐵)¶
　(而輕重之序乖/今依儀象志)¶
　金體最重故以為凖自尺心向外任定一度為金之¶
　根率自此依各率増之並以金度為立方線上十分¶
　之底定尺次依各率為底進退求等數取以為各色¶
　五金之根率自心向金率㸃外作識¶
　解曰此同重異積之率也于立方線上求得方根作¶
　識于尺則同重異根之率也金體重則其積最少(謂/立)¶
<pb:KR3f0026_WYG_048-66b>¶
　(方體/積)各色之金(謂銀/鉛等)體並輕于金故必體積多而後¶
　能與之同重然立積雖有多少非開方不得其根之¶
　大小故必于立方線求之也¶
　又解曰先以同大之立方權之得各率者同根異重¶
　之率也而即列之為同重異根之率何也盖以根求¶
　重則金最重而他色輕以重求根則金最小而他色¶
　大其事相反然其比例則皆等假如金與銅之比例¶
　為一與二强若體同大則金倍重于銅矣若其重同¶
<pb:KR3f0026_WYG_048-67a>¶
　者則銅之體必倍大于金其理一也¶
又法　用立方根比例率¶
黄金一六六弱¶
水銀一九一弱¶
　鉛二○二¶
　銀二○四¶
　銅二一三¶
　鐵二二二¶
<pb:KR3f0026_WYG_048-67b>¶
　錫二二八¶
用法一　有某色金之立方體求作他色金之立方體¶
　與之同重(或立圓及各種/等面體並同)¶
　假如有金球之徑又有其重今作銀球與之等重求¶
　徑若干法以金球徑數置本線太陽號為底定尺而¶
　取太隂號之底數作銀球之徑即其重與金球等¶
用法二　若同類之體其根同大求其重¶
　假如有金銀兩印章體俱正方而其大等既知銀重¶
<pb:KR3f0026_WYG_048-68a>¶
　而求金重法以銀圖章之根數置太隂號為底定尺¶
　而取太陽號底數次于分體線上以銀章重數為兩¶
　弦太陽號底定尺而轉以太隂底數(即銀章/根數)進退求¶
　等弦得數即金章之重¶
<pb:KR3f0026_WYG_048-69a>¶
　輕重比例三線法(附/)¶
重學為西法一種其起重運重諸法以人巧補天工實¶
宇宙有用之學五金輕重又重學中一種盖他物難為¶
定率可定者獨五金耳然比例規觧雖載其術而數多¶
牴牾未可全據愚參以靈臺儀象志其義始確因廣¶
之為三線曰重比例曰重之容比例曰重之根比例既¶
列之矩算復為之表若論以發其凡康熙壬戌長夏勿¶
葊梅文鼎謹述¶
<pb:KR3f0026_WYG_048-69b>¶
　重比例(異色之物/)　(體積同輕重異/)¶
<pb:KR3f0026_WYG_048-70a>¶
解曰重比例者同積也積同而求其重則重者數多輕¶
　者數少若反其率則為容積比例矣¶
用法　假如有金一件不知重法以水盛器中令滿權¶
　其重乃入金其中則水溢溢定出金乃復權之則水¶
　之重必減于原數矣乃以所减之重變為線于比例¶
　尺置于水㸃為底乃于金㸃取大底即金重也　又¶
　如有玉刻辟邪今欲作銅者與之同大問用銅幾何¶
　法如前以玉器入水取水減重之數置水㸃為底取¶
<pb:KR3f0026_WYG_048-70b>¶
　銅㸃大底即得所求(若作諸器用蠟為模亦同或以/蠟輕難入水者竟以蠟重于蠟)¶
　(㸃為底而取銅/㸃大底更妙也)¶
　重之容比例(輕重同則容積異亦謂異色之物/)¶
<pb:KR3f0026_WYG_048-71a>¶
解曰容比例者同重也同重而求其積則重者積數少¶
　輕者積數多反其率亦即為輕重之比例矣¶
又觧曰容積比例以立方求其根則為根比例矣故輕¶
　重當為三線也¶
用法　假如有水若干重盛器中滿十分有澒與水同¶
　重盛此器中問幾何滿法以水滿十分之數作水㸃¶
　之底而取澒㸃小底則知澒在器中得幾分¶
用法二　有同重之兩色物欲知其立方根法以容比¶
<pb:KR3f0026_WYG_048-71b>¶
　例求其同重之積再于分體線求其根¶
用法三　有金或銅錫等不知重法如前入水求得水¶
　溢所減之重變為線乃以水重置金㸃為底(若銅錫/亦置銅)¶
　(錫/㸃)于水㸃取大底(此借容比例求/重故反用其率)若用蠟模鑄銅器¶
　亦以蠟重置銅㸃為底(而于蠟㸃取大底/即得合用銅斤)¶
觧曰有二法三法則只須容比例一線足矣盖反用之¶
　可以求重既得容可以求根(用三線者取其便用一/線者取其簡可任意為)¶
　(之/也)¶
<pb:KR3f0026_WYG_048-72a>¶
　又容比例(附/)¶
　¶
　¶
　¶
　¶
　¶
　¶
　¶
<pb:KR3f0026_WYG_048-72b>¶
　又客比例¶
<pb:KR3f0026_WYG_048-73a>¶
解曰容比例有三率也其實一率而已第一率以水¶
　為主取其便用也第二率以金為主取其便擕也¶
　第三率平列乃立方之積數也其作線於尺則皆¶
　一率而已矣¶
此外仍有通分之法亦愚所演然其理皆具原表中故¶
　仍載表而附之故後¶
　輕重原表¶
<pb:KR3f0026_WYG_048-74a>¶
　右表靈臺儀象志所引重學一則也其法同重者以¶
　直推見容積同積者以横推見重重比例容比例皆¶
　在其中矣既得容可以求根則根之比例亦在其中¶
　矣比例規觧五金線盖原于此原書金與蠟之比例¶
　訛卄一為廾九今改定¶
　通分法(亦容比例之率/)¶
　分母¶
澒九五¶
<pb:KR3f0026_WYG_048-74b>¶
鉛廾三乗得二一八五¶
銀卅一又乗得六七七三五¶
銅○九又乗得六○九六一五¶
鐵○八又乘得四八七六九二○¶
錫卅七又乗得一八○四四六○四○為金率¶
以澒分母九十五除金率得一八九九四三二以乗分¶
　子卅八得七二一七八四一六加金率得二五二六¶
　二四四五六為澒率¶
<pb:KR3f0026_WYG_048-75a>¶
以鉛母卄三除金率得七八四五四八○以乗子十五¶
　得一一七六八二二○○加金率得二九八一二八¶
　二四○為鉛率¶
以銀母卅一除金率得五八二○八四○以乗子廾六得一五¶
　一三四一八四○加金率得三三一七八七八八○為銀率¶
以銅母九除金率得二○○四九五六○以乗子一得如¶
　原數加金率二得三八○九四一六四○為銅率¶
以鐵母八除金率得二二五五五七五五以乘子三得六¶
<pb:KR3f0026_WYG_048-75b>¶
　七六六七二六五加金率二得四二八五五九三四五為鐵¶
　率¶
以錫母卅七除金率得四八七六九二○以乗子廾一得¶
　一○二四一五三二○加金率二得四六三三○七四¶
　○○為錫率¶
<pb:KR3f0026_WYG_048-76a>¶
　¶
　¶
　¶
　¶
　按自古厯算諸家于尾數不能盡者多不入算故曰¶
　半已上収為秒巳下棄之其有不欲棄者則以大半¶
　少强弱収之¶
　假如一百分則成一整數(九十為一弱/一十為一强)百二十五為¶
<pb:KR3f0026_WYG_048-76b>¶
　少即四分之一也(若二十為少弱/三十為少强)五十為半(四十為/半弱六)¶
　(十為/半强)七十五為太即四分之三也(七十為太弱/八十為太强)¶
　重之根比例(異色同重之立方/)¶
<pb:KR3f0026_WYG_048-77a>¶
¶
<pb:KR3f0026_WYG_048-78a>¶
附求重心法¶
乙甲癸子形求重心先作乙甲線分為(乙子甲/乙癸甲)兩三角¶
　　　　　　　　　形次用三角形求心術求(乙子/甲乙)¶
　　　　　　　　　(癸/甲)之形心在(丙/丁)作丙丁線聫之¶
　　　　　　　　　　又作子癸線分為(癸乙子/癸甲子)兩¶
　　　　　　　　　三角形求(癸乙子/癸甲子)形之心在(庚/辛)¶
　　　　　　　　　作庚辛線聫之　此二線相交¶
於壬則壬為本形心即重心也　試作乙巳正角線至¶
<pb:KR3f0026_WYG_048-78b>¶
子癸線上又作甲戊線至子癸線上此兩線之比例即¶
兩形大小之比例也(法為癸乙子形與癸甲子形/之比例若乙巳與甲戊也)¶
以此比例於庚辛兩心距線上求得壬㸃為全形之重¶
心(法為乙巳線與甲/戊若辛壬與庚壬)¶
　　　　　　　　　　　如圖子巳與癸戊之比例¶
　　　　　　　　　　　若丁壬與丙壬也餘並同¶
　　　　　　　　　　　前圖¶
<pb:KR3f0026_WYG_048-79a>¶
　一率　子巳與癸戊二線并¶
　二率　子巳¶
　三率　丁丙¶
　四率　丁壬¶
　¶
　¶
　¶
　¶
<pb:KR3f0026_WYG_048-79b>¶
　¶
　¶
　¶
　¶
　¶
　¶
　¶
　歴算全書卷三十九¶
