# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:11.079556
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷六十
<pb:KR3f0026_WYG_074-1a>¶
欽定四庫全書¶
　厯算全書卷六十¶
　　　　　　　　　　　　　宣城梅文鼎撰¶
　壍堵測量二¶
　　總論¶
塹堵測量者句股法也以西術言之則立三角法也古¶
九章以立方斜剖成塹堵其兩端皆句股再剖之則成¶
錐體而四面皆句股矣任以錐體之一面平寘為底則¶
<pb:KR3f0026_WYG_074-1b>¶
其鋭上指環而視之皆成立面之句股而各有三角三¶
邊故謂之立三角也¶
立三角之法以測體積方圓斜側靡所不通其測渾圓¶
之弧度則有二理其一用視法如弧三角所詮用三角¶
三弧之正弦切線移於平面(謂渾圓立/剖之平面)即成三層句股¶
相似之比例今謂之渾圓容立三角也其一不用視法¶
而用實數如句股錐形等法用三弧三角之割線餘弦¶
各於其平面自成相似之句股以為比例(三弧直剖至/渾圓之心即)¶
<pb:KR3f0026_WYG_074-2a>¶
(各成句股/形之面)今謂之塹堵測量也(渾圓内容之立三角亦/塹堵之分形而塹堵測)¶
(量所測亦渾圓之度因書匪一時所為而/意各有屬其名遂别二而一一而二者也)¶
　　以上通論立三角及塹堵測量命名之意并其同¶
　　異之處(因立三角有塹堵之名因渾圓内三層句/股生塹堵之用故存此二者以為塹堵測)¶
　　(量基/本)¶
凡數之可算者皆可作圖以明之故渾圓可變為平圓¶
如古者葢天之圖是也數之可算可圖者皆可製器以¶
象之故渾圓可剖為錐體塹堵測量之儀器是也¶
<pb:KR3f0026_WYG_074-2b>¶
凡測算之器至今日大備且益精益簡古者渾儀經緯¶
相結為儀三重至郭太史之簡儀立運儀則一環而已¶
足今則更省之為象限儀是益簡益精之效也至於渾¶
象無與於測而有資於算所以證理也西法之簡平渾¶
葢以平寫渾亦可謂工巧之至獨未有器以證八線夫¶
用句股以算渾圓其法莫便於八線然八線之在平圓¶
者可以圖明在渾圓者難以筆顯(鼎/)葢嘗深思其故而¶
見渾圓中諸線犁然有合於古人塹堵之法乃以堅楮肖¶
<pb:KR3f0026_WYG_074-3a>¶
之為徑寸之儀而三弧三角各線所成之句股了了分¶
明省筆舌之煩以象相告於作圓布算不無小補而又¶
非若渾象之難成因名之曰塹堵測量從其質也¶
塹堵形析渾象之一體亦如象限儀割渾儀之一隅環¶
而測之則象限即渾儀之全周也周徧析之則塹堵即¶
渾象之全體也是故塹堵形可析為兩可合為一其析¶
者一為句股錐(亦曰立/三角儀)則起二分訖二至一為句股方¶
錐(亦曰方/直儀)則起二至訖二分起二分者西率起二至者¶
<pb:KR3f0026_WYG_074-3b>¶
古率也是兩者九十度中皆可為之(自分訖至九十度/並可為句股錐自)¶
(至訖分九十度並/可為句股方錐)然至半象以上割切三線太長溢出¶
於方塹堵之外故又有互用之法也其合者近分度用¶
句股錐近至度用句股方錐以黄道四十七度赤道四¶
十五度為限過此者互用其餘如是則兩錐形合之成¶
方塹堵矣¶
方塹堵内又成圓塹堵二其一下為赤道圓象限而一¶
為撱形之象限距度之割切二線所成也其一下為撱¶
<pb:KR3f0026_WYG_074-4a>¶
形象限而上為黄道之圓象限距度正弦黄道半徑所¶
成也(兩圓塹堵之用已/括於兩錐形内)兩圓塹堵内又以黄道正弦距¶
度正弦成小方塹堵之象則郭太史圓容方直本法也¶
於是又有圓容方直儀簡法而立三角之儀遂有三式¶
(一句股錐其形四鋭一方直儀其底長方/一圓容方直簡法儀其底為渾圓幂之分)¶
之三者或兼用割切或專用正弦而並不用角合渾圓¶
内三層句股觀之可以明立法之根¶
　　以上論塹堵測量儀器(句股錐形及句股方錐形/二種為塹堵測量正用而)¶
<pb:KR3f0026_WYG_074-4b>¶
　　(圓容方直形專用正弦成小塹堵尤正用中之正/用也此小塹堵在兩重圓塹堵内故兼論之又此)¶
　　(小塹堵足闡授時弧矢/之祕因遂以郭法附焉)¶
問八線生於角用八線而不用角何也曰角與弧相應¶
故用角即用弧也用弧即用角也明於斯理而後可以¶
用角渾圓内三層句股是也明於斯理而後可以不用¶
角塹堵三儀是也用角者西法也而用角即用弧則通¶
於古法也不用角者古法也而用弧即用角則通於西¶
法也于是而古法西法可以觀其㑹通息其煩喙矣¶
<pb:KR3f0026_WYG_074-5a>¶
　　以上論角即弧解之理¶
<pb:KR3f0026_WYG_074-6a>¶
立三角法序¶
立三角者量體之法也西學以幾何原本言度數而所¶
譯六卷之書止於測面其測體法則未之及葢難之也¶
余嘗以句股法釋幾何而稍為推廣其用謂之幾何補¶
編亦曰立三角法本為體積而設然其中義類頗有與¶
渾圓弧度之法相通者故摘録之以明塹堵測量之理¶
<pb:KR3f0026_WYG_074-7a>¶
立三角法摘録¶
　　總論¶
一立三角為有法之形¶
　立三角之面皆平三角也平三角不拘斜正皆為有¶
　法之形故立三角亦不拘斜正而皆為有法之形¶
　¶
　¶
一立三角為量體之宻率¶
<pb:KR3f0026_WYG_074-7b>¶
　凡量體者必析之析之成立三角形則可以知其容¶
　積可得而量矣若不可以立三角析者則為無法之¶
　形不可以量¶
一立三角即錐體¶
　立三角任以一面平安如底則餘三面皆斜立(亦有/一面)¶
　(正立/者)而鋭必在上即成三角立錐¶
一各種錐體皆立三角之合形¶
　凡錐體必上尖下濶任取其一面觀之皆斜立之平¶
<pb:KR3f0026_WYG_074-8a>¶
　三角也凡錐形自其尖切至底則其中剖之立面亦¶
　平三角也錐體之底或四邊五邊以至多邊若以對¶
　角綫分其底又即皆成平三角也故四稜錐可分為¶
　兩五稜錐可分為三六稜以上無不可分分之皆立¶
　三角形故知一切錐體皆立三角之合形也¶
　¶
　¶
　底之邊多至于三百六十又析之為分為秒以此為¶
<pb:KR3f0026_WYG_074-8b>¶
　底皆可成錐體再析之至于無數即成平員底可作¶
　員錐要之皆小平三角面無數以成之者也¶
　¶
　¶
一各種有法之形亦皆立三角之合形¶
　如立方體依其稜剖至心成立分體皆扁方錐其斜¶
　面輳心皆成立三角長方體亦然¶
　四等面體從其稜剖至心成四分體八等面則成八¶
<pb:KR3f0026_WYG_074-9a>¶
　分體二十等面成二十分體皆立三角錐¶
　¶
　¶
　十二等面依稜剖至心成十二分體皆五稜錐其立¶
　面五皆立三角¶
　¶
　¶
　渾員形以渾員面冪為底半徑為髙作大員錐而成¶
<pb:KR3f0026_WYG_074-9b>¶
　渾積凖前論皆無數立三角所成然則渾員亦立三¶
　角也¶
　渾員既為立三角所成則半之而為半渾員(一平員/面一半)¶
　(渾員面如/員𤓰中剖)或再分之而為一象限或更小於象限之¶
　渾員(細分弧面自象限以内至于一度内若干/分秒如剖橘瓤並一弧面兩半平員面)以渾¶
　員之理通之皆立三角所成¶
一無法之形有面有稜即皆為立三角所成¶
　凖前論各依其楞線割之至底或依對角線斜剖之¶
<pb:KR3f0026_WYG_074-10a>¶
　即皆成立三角而無法之形皆可為有法之形¶
一立三角體之形不一而皆有三角三邊¶
　非四面不能成體故立三角必四面非三角三邊不¶
　能成面故立三角體之面皆三角三邊¶
　約舉其類有四面相等者即四等面形也(其面冪等/其稜之長)¶
　(短亦/等)¶
　有三面相等而一面不等者其不等之一面必三邊¶
　俱等餘三稜則自相等¶
<pb:KR3f0026_WYG_074-10b>¶
　¶
　(以上皆形也四等面任以一面為底其雉尖正立居/中三等面形以等邊之一面為底錐尖亦正立居中)¶
　有二面兩兩相等者¶
　¶
　有二面相等餘二面不等者¶
　¶
　有四面各不相等者¶
<pb:KR3f0026_WYG_074-11a>¶
　有三面非句股而一面成句股者有兩面成句股者¶
　(其句股或/等或否)¶
　有四面並句股者句股立錐也¶
　　(以上不皆正形而/皆為有法之形)¶
一立三角形有實體有虛體¶
　實者如臺如墖如堤虛者如井如池又如隔水測物¶
　皆自其物之平面角作直線至人目即成虛立錐體¶
　以人目為其頂鋭而所測平面則其底也所作直線¶
<pb:KR3f0026_WYG_074-11b>¶
　皆為其稜若所測平面為四邊五邊以上皆可作對¶
　角線分為立三角錐形(虛體實體/並同一法)¶
　立三角又有三平面一弧面者如自地心作三直線¶
　至星宿所居之度則此三星之相距皆弧度也三弧¶
　度為邊即成弧三角形以為之底其三直綫皆大員¶
　半徑以為之稜而合于地心以為之頂鋭亦立三角¶
　之虛形(即弧三/角錐體)¶
　若于渾球體作三大圏相交成弧三角形從三角作¶
<pb:KR3f0026_WYG_074-12a>¶
　直線至員心依此析之即成實體與上法並同一理¶
一立三角形有立有眠有倒有倚立者以底平安則其¶
　鋭尖上指如人之立¶
　眠者以底側立如堵牆而錐形反横如人之眠此惟¶
　正形之錐則有之(既定一面為底則底在/下者為立在旁者為眠)如虛形則¶
　不拘正斜皆以所測為底¶
　又如弧三角錐以渾員面上所成之弧三角為底以¶
　三直線輳于渾體之心為其頂鋭則四面八方皆可¶
<pb:KR3f0026_WYG_074-12b>¶
　為底而鋭常在心不特能眠能立亦且能倒能欹(亦/惟)¶
　(有底有鋭之正形則然若/他形底無定名隨人所置)眠體倒體以及他形之欹¶
　側不同而皆為有法之形者三角故也¶
　¶
　¶
一古法有壍堵陽馬鱉臑芻甍等法皆可以立三角處¶
　之(壍堵一/作塹堵)¶
　凡立方體從其面之一稜依對角斜線剖至其底相¶
<pb:KR3f0026_WYG_074-13a>¶
　對之一稜則其積平分而成壍堵形¶
　　　　(甲乙為頂有袤無廣丙丁戊己為方底或長/方則丙丁同巳戊為袤丁己仝丙戊為廣乙)¶
　　　　(丙同甲丁為其髙甲丁乙丙為立面甲乙戊/己為斜面皆長方乙丙戊同甲丁巳為兩端)¶
　　　　(立面皆句股形/而相對相等)¶
　　　　(壍堵形有如屋者甲乙頂袤如屋脊甲乙丙/丁及甲乙戊巳兩長方皆斜面而相等丙丁)¶
　　　　(戊己為底乙丙戊與甲巳丁兩圭形相對而/等而以乙辛為其髙其辛丙及辛戊俱平分)¶
　　　　(而/等)¶
　　　　(又或甲乙頂袤不居正中而近一邊然甲乙/與丁丙及巳戊俱平行而等其甲丁乙丙及)¶
<pb:KR3f0026_WYG_074-13b>¶
　　　　(甲巳乙戊兩斜面雖有大小而並為長方形/乙辛垂線不能分丙辛及辛戊為平分而必)¶
　　　　(與丙戊底為十字正/角則乙辛為正髙)¶
　以上三者皆壍堵之正形並以髙乘底折半見積何¶
　也皆立方之半體其兩端皆立三角形也(第一形兩/端為句股)¶
　(第二第三皆以乙/辛中剖成兩句股)¶
　凡壍堵形亦可立可眠立者以甲乙為頂長丙丁戊¶
　己為底眠者以戊己為頂長反以甲乙丙丁為底如¶
　隔水測懸崖之類¶
<pb:KR3f0026_WYG_074-14a>¶
　　　　(又有斜壍堵形其各綫不必平行底不必正/方但俱直線則底與兩斜面皆可作對角綫)¶
　　　　(以分為三角形而諸數可測實體/虛體並有之于測量之用尤多)¶
　斜壍堵本為無法之形而亦能為有法之形者可析¶
　之成三角也¶
　凡壍堵形從頂上一角依對角線斜剖之為兩則成¶
　一立方錐一句股錐¶
　　　　(塹堵形從乙角作乙巳乙丁两/對角線依線剖之則成两形)¶
　¶
<pb:KR3f0026_WYG_074-14b>¶
　　　　(立方錐一/)　　　　(句股錐一/)¶
　　　　(名陽馬/)　　　　　(名鱉臑/)¶
　陽馬形(以丙丁戊己方形為底以乙為頂鋭而偏居/一角故乙丙直立如垂線以為之髙其四立)¶
　(面皆成句股形故/又名句股立方錐)¶
　論曰陽馬形從壍堵第一正形而分故其髙線直立¶
　于一隅乃立方之楞線四面句股形因此而成是為¶
　句股方錐之正體若斜壍堵等形之分形則但可為¶
　斜立方錐而不得為句股方錐亦非陽馬¶
<pb:KR3f0026_WYG_074-15a>¶
　　　　　(斜立方錐者其頂不居正中然又不能正/立一隅故非句股立錐而但為斜立方錐)¶
　　　　　(如上二形頂既偏側底亦非方亦斜立錐/形也然其立面皆三角故亦為有法之形)¶
　　　　　(斜立方錐亦可立可眠皆可以立三角/法御之但不如句股立方錐之有一定)¶
　　　　　(比/例)¶
　　　　　鱉臑形(以甲乙為上袤而無廣以丁巳為/下廣而無袤故稱鱉臑象形也其)¶
　　　　　(各面或句股或不為句股/而皆三角故又名三角錐)¶
　　　　　句股立錐形(其上有袤而無廣下有廣而/無袤並同鱉臑所異者甲角)¶
　　　　　(正方故乙甲丁立面乙甲巳斜面並成句/股又丁角正方故甲丁已平面乙丁巳斜)¶
<pb:KR3f0026_WYG_074-15b>¶
　　　　　(面並成句股又丁角正方故甲丁巳平面/乙丁巳斜面並成句股是四面皆句股也)¶
　　　　　(故謂之句股方錐/而不得僅名鱉臑)¶
　論曰鱉臑中有句股立錐猶斜立方錐中之有句股¶
　方雉也立三角皆有法之形而此二者尤可以明測¶
　量比例之理¶
　又論曰立三角所以為有法形者謂其可施八線也¶
　而八線原為句股之比例此二者既通體皆句股所¶
　成故在有法形中尤為有法矣¶
<pb:KR3f0026_WYG_074-16a>¶
　又論曰若于句股方錐再剖之即又成二句股錐而¶
　皆等積故陽馬為立方三之一句股錐則為六之一¶
　皆立方之分體也¶
　又論曰句股方錐及句股錐皆生于塹堵故塹堵形¶
　為測量之綱要¶
　　(芻薨形亦如屋而兩端漸殺故頂窄而底寛其丙/丁戊己底或正方或長方甲乙頂小于丙丁或居)¶
　　(正中或稍偏然皆與/丙丁及戊己平行)¶
　芻甍葢取草屋之象乃壍堵形之一種亦可分為三鱉臑¶
<pb:KR3f0026_WYG_074-16b>¶
　¶
　¶
　¶
　¶
　又有芻童者形如方臺皆立方之變體方臺面與底俱正¶
　方蒭童則長方而面小底大則同亦皆可分為立三角¶
<pb:KR3f0026_WYG_074-17a>¶
　凖前論方臺作對角線並可為兩芻甍即可再分為¶
　六鱉臑即皆立三角錐也¶
　論曰量面者必始于三角量體者必始于鱉臑皆有¶
　法之形也量面者析之至三角而止再析之仍三角¶
　耳量體者析之至鱉臑而止再析之仍鱉臑耳面之¶
　可以析為三角者即為有法之面體之可以析之為¶
　鱉臑者即為有法之體葢鱉臑即立三角之異名也¶
　量體者必以立三角非是則不可得而量¶
<pb:KR3f0026_WYG_074-17b>¶
算法¶
凡算立三角體須求其正髙以正髙乘底以三而一見¶
積其法有三其一頂居一角其稜直立即用為正髙其¶
二頂鋭不居一角而在三角之間其三頂斜出底三邊¶
之外並以法求其垂線為正髙¶
　　　　假如巳甲乙丙立三角體甲乙丙為底已為¶
　　　　頂鋭正居丙角之上巳丙如垂線為髙先以¶
　　　　乙丙五十六尺甲乙邊(六十/一尺)甲丙邊(七十/五尺)求¶
<pb:KR3f0026_WYG_074-18a>¶
　其羃積(一千六百/三十尺)以乘已丙髙(四十/尺)得(六萬七千/二百尺)為¶
　實以三為法除之得(二萬二千/四百尺)為立三角錐體若欲¶
　知已乙甲已兩斜弦依句股求弦即得(已丙既直立/則恒為股以)¶
　(股自乘冪加乙丙句冪為弦冪開方得已乙弦/又以股冪加甲丙句冪為弦冪開方得甲乙弦)¶
　　　　　若已頂不居一角而在三角之中則已丙¶
　　　　　非正髙乃斜稜也法當分為兩形其法依¶
　　　　　丙已稜直剖至底¶
　　　　　以上二形乃中剖為二之象其中剖之立¶
<pb:KR3f0026_WYG_074-18b>¶
　面亦成丁已丙三角形如平三角法求得已戊垂線¶
　即為正髙如上法先求甲乙丙羃以乘已戊髙得數¶
　為實三除見積¶
　　　　　又法不必剖形但于形外任依一楞如丙¶
　　　　　已于庚作垂線至丙以法取庚㸃與已頂¶
　　　　　平行即庚丙為正髙與己戊等(或量得庚/已横距為)¶
　　　　　(句以己丙為弦求其股/即得庚丙正髙亦同)¶
　　　　　立三角之頂有斜出者或在底外則于已¶
<pb:KR3f0026_WYG_074-19a>¶
　　　　　頂作垂線至庚與甲乙丙底平行乃任用¶
　　　　　相近一稜如己乙為弦量庚乙之距為句¶
　　　　　依法求其股得己庚為其正髙以乘底三¶
　　　　　除見積¶
　問己頂既居形外己庚何以得為正髙也曰此易知¶
　也但補作甲庚虛線成四邊形為底則為四稜立錐¶
　而己庚為其正髙甲乙丙底乃其底之分也亦必以¶
　己庚為正髙矣¶
<pb:KR3f0026_WYG_074-19b>¶
　　　　　假如乙庚丙甲為底丙甲與乙庚等丙乙¶
　　　　　與甲庚等或斜方或正方其己庚一稜正¶
　　　　　立如垂則即為正髙正髙乘方底三除之¶
　　　　　即體積也若從甲乙對角線分其底為均¶
　半又依甲己甲乙二稜從頂直剖之至底則分為兩¶
　三角形而各得其積之半矣(底既平分為兩則/其積亦平分為兩)其己¶
　庚乙甲形與己甲乙丙形既皆半積則相等而庚乙¶
　甲底與甲乙丙底又等則其髙亦等而己庚乙甲形¶
<pb:KR3f0026_WYG_074-20a>¶
　既以己庚為髙矣則己甲乙丙形之髙非己庚而何¶
　又論曰量體積者必先知面猶量面冪者必先知綫¶
　也然則量體者亦先知線矣是故量體之法可轉用¶
　之以求線也(量體者有先知之面冪有求而得之面/冪夫求之而得面者必先求其面冪之)¶
　(界界即線也故量體之/法可用之以求線也)何謂以量體之法求綫曰測¶
　量是也前論立三角有虛體為測量之用夫虛體者¶
　無體者無體而有線如實體之有稜故可以量體之¶
　法求之也如所測之物有三㸃即成三邊三角當以¶
<pb:KR3f0026_WYG_074-20b>¶
　三直線測之則立三角錐形矣所測有四㸃當以四¶
　直線測之則四稜立錐形矣兩測則又為塹堵形矣¶
　故測量之法可以求線也¶
　又論曰用立三角以量體者所用者仍平三角也而¶
　用三角以量面者所用者仍句股也吾㠯是而知聖¶
　人立法之精深廣大¶
<pb:KR3f0026_WYG_074-21a>¶
渾圜内容立三角體法¶
　　　　　　　全形為塹堵¶
　　　　　　　分形為鼈臑即立三角體又為句股¶
　　　　　　　立錐西法所用¶
　　　　　　　若内切小塹堵則為圜容方直形即¶
　　　　　　　郭太史弧矢法¶
先解全形　塹堵體¶
亢戊乙夘為塹堵斜面　其形長方¶
<pb:KR3f0026_WYG_074-21b>¶
　夘乙為渾圜半徑(夘為渾/圜之心)亢戊為四十五度切線與¶
　夘乙同度同為横邊　亢夘為乙角割線與戊乙同¶
　度同為直邊¶
亢氐戊丁為塹堵立面　其形横長方¶
　亢氐者乙角切線也與戊丁同度以為之髙　亢戊¶
　及氐丁皆四十五度切線與半徑同度以為之濶¶
亢氐夘戊丁乙皆塹堵兩和之牆　其形皆立句股¶
　氐夘同丁乙皆半徑為句　亢氐同戊丁皆乙角切¶
<pb:KR3f0026_WYG_074-22a>¶
　線為股　亢夘同戊乙皆乙角割線為弦¶
夘乙丁氐為塹堵之底　其形正方¶
　夘乙及夘氐皆渾圜半徑其對邊悉同¶
法曰先為立方體以容渾球使北極在上南極在下皆¶
正切于立方底葢之中心則赤道平安而赤道之二分¶
二至亦皆在立方四面之中心矣¶
次依赤道横剖方體為均半而用其上半為半立方容¶
半渾圜形則二分二至皆在半立方之底線各中心而¶
<pb:KR3f0026_WYG_074-22b>¶
赤道全圈居其底¶
次依二分二至從北極十字剖之又成四小立方各得¶
原立方八之一而小立方内各容渾圜分體八之一¶
此小立方有一角之楞直立為北極之軸上為北極下¶
即渾圜心夘角也其立方根皆渾圜半徑¶
次依黄赤道大距取切線為髙作横線于小立方夏至¶
之一邊即亢戊線¶
次依亢戊横線斜剖至對邊之足則成塹堵矣(對邊之/足即夘)¶
<pb:KR3f0026_WYG_074-23a>¶
(乙也本為黄赤道半徑今在小/立方體為方底之邊故云足也)¶
塹堵體有五面　其一斜面(亢戊乙/夘長方)　其三立面(一亢/氐戊)¶
(丁長方二亢氐夘戊/丁乙相等兩句股)　其一方底(夘乙氐/丁平方)¶
　¶
　¶
　¶
　¶
　¶
<pb:KR3f0026_WYG_074-23b>¶
塹堵形面　有赤道象弧在方底　有黄赤大距弧在¶
立句股邊　即兩和之牆¶
底形　　　　　底形正方　其夘角即黄赤道心¶
　　　　　　　氐甲乙為赤道一象限　乙為春分¶
　　　　　　　　氐為夏至赤道　夘氐及夘乙皆¶
　　　　　　　赤道半徑　其對邊氐丁及乙丁皆¶
　　　　　　　四十五度切線¶
<pb:KR3f0026_WYG_074-24a>¶
立句股面形一　　立句股之面有二(一亢氐夘/一戊丁乙)皆同角¶
　　　　　　　　同邊　亢氐夘形内有氐癸弧為夏¶
　　　　　　　　至黄赤大距二十三度半强　氐夘¶
　　　　　　　　為赤道半徑　癸夘為黄道半徑¶
　　　　　　　　夘角為黄赤大距角(氐癸弧/之角)　亢氐¶
　　　　　　　　者氐癸弧之切線(亦即夘/角切線)　亢夘者¶
　　　　　　　　氐癸弧之割線(亦即夘/角割線)¶
　¶
<pb:KR3f0026_WYG_074-24b>¶
癸弧之割線(亦即夘/角割線)¶
立句股面形二　戊乙丁形即前圖亢氐夘形之對面¶
　　　　　　　　戊丁髙同亢氐切線(如/股)　戊乙斜¶
　　　　　　　線同亢夘割線(如/弦)　丁乙横線同氐¶
　　　　　　　夘(如/句)　乙角同夘角¶
<pb:KR3f0026_WYG_074-25a>¶
又有黄道象弧在斜面¶
斜面形　　　　斜面形長方(其斜立之/勢依黄道)　其夘角為¶
　　　　　　　黄道心(即赤/道心)　乙丙癸為黄道一象¶
　　　　　　　限　乙為春分(與赤道/同用)　癸為黄道¶
　　　　　　　夏至　夘癸及夘乙皆黄道半徑(内/夘)¶
　　　　　　　(乙與赤/道同用)　亢夘為二十三度半强之¶
割線(夏至黄赤/大距割線)　其相對戊乙邊與亢夘割線同度¶
亢戊邊與夘乙半徑相對同度乃四十五度之切線(與/底)¶
<pb:KR3f0026_WYG_074-25b>¶
(上切線氐/丁相應)¶
立面形　　　　立面形亦長方其勢直立　亢戊及¶
　　　　　　　氐丁二邊為其濶皆四十五度切線¶
　　　　　　　與半徑同度　亢氐及戊丁為其高¶
　　　　　　　皆二十三度半之切線(夏至黄赤/大距切線)¶
　　　　　　　以亢戊邊庋起斜面之亢戊邊而成¶
　　　　　　　角體仍以氐丁邊聯于方底之氐丁¶
　　　　　　　邊則其形直立矣¶
<pb:KR3f0026_WYG_074-26a>¶
　¶
　¶
　¶
次解分形　立三角體(古謂鼈臑/即句股錐)¶
内含乙甲丙弧三角形及乙甲丙夘弧三角錐¶
夘為渾圜心(黄赤/同用)　夘乙渾圜半徑(黄赤/同用)　乙丙弧為¶
黄道經度　丙夘為黄道半徑　乙甲弧為赤道經度¶
　甲夘為赤道半徑　丙甲弧為黄赤距緯　乙為春¶
<pb:KR3f0026_WYG_074-26b>¶
分㸃　酉乙未角為春分角二十三度半與二至大距¶
之緯度相應此角不動　丙為所設黄道度距春分後¶
之㸃此㸃移則丙之交角變而諸數皆從之而變¶
法曰于前圖全形塹堵斜面黄道象弧内尋所設黄道¶
經度自春分(乙/)起數設度至丙從丙向圜心夘作丙夘¶
半徑遂依半徑引長至塹堵之邊(酉/)成酉夘直線依酉¶
夘直線直剖至底(未夘線為底/酉未線為邊)成酉未乙夘立三角體¶
此立三角體有四面而皆句股故又曰句股立錐¶
<pb:KR3f0026_WYG_074-27a>¶
立句股之錐尖為酉¶
其斜面為酉乙夘句股形(乙正角句乙酉為股弦/乙夘為    酉夘為)¶
其立面二¶
　一為酉未乙句股形(未正角句酉未垂線為股/未乙為    酉乙為弦)¶
　一為酉未夘句股形(未正角句酉未垂線為股/未夘為    酉夘為弦)¶
其底為未乙夘句股形(乙正角句未乙為股弦/乙夘為    未夘為)¶
　　以上四句股面凡楞線六¶
夘乙半徑也酉乙黄道丙乙弧之切線也而酉夘則其¶
<pb:KR3f0026_WYG_074-27b>¶
割線也未乙赤道乙甲弧之切線也而未夘則其割線¶
也惟酉未垂線於八線無當今名之曰錐尖垂線亦曰¶
錐尖柱亦曰外線以其離於渾圜之體也¶
句股面有四而用者一酉未乙也以其能與乙角之大¶
句股為比例也¶
楞線六而用者二酉乙及未乙也以其為二道之切線¶
為八線中有定數可為比例也¶
第一層句股比例圖¶
<pb:KR3f0026_WYG_074-28a>¶
　　　　　酉未乙句股形以黄道切線(酉/乙)赤道切線¶
　　　　　(未/乙)相連于乙角(成鋭/角)則酉乙為弦未乙為¶
　　　　　句而戊丁乙及牛昴乙二句股形同在一¶
　　　　　立面又同用乙角故可以相為比例¶
　　　　　術為以赤道半徑(丁/乙)比乙角之割線(戊/乙)若¶
　　　　　赤道切線(未/乙)與黄道切線(酉/乙)也(此為以/句求弦)¶
　　　　　又以黄道半徑(牛/乙)比乙角之餘弦(昴/乙)若黄¶
　　　　　道切線(酉/乙)與赤道切線(未/乙)也(此為以/弦求句)¶
<pb:KR3f0026_WYG_074-28b>¶
解曰丁乙與氐昴同大則皆赤道半徑也戊乙與亢夘¶
同大則皆乙角割線也牛乙與癸卯同大皆黄道半徑¶
昴乙與己夘同大皆乙角餘弦也　從乙窺夘則成一¶
㸃而乙角夘角合為一角其角之割線餘弦盡移于塹¶
堵之第一層而同在一立面為句若弦(觀總圖/自明)¶
　以赤道求黄道　　以黄道求赤道¶
一　赤道半徑　　一　黄道半徑¶
二　乙角割線　　二　乙角餘弦¶
<pb:KR3f0026_WYG_074-29a>¶
三　赤道切線　　三　黄道切線¶
四　黄道切線　　四　赤道切線¶
　若求角者反用其率　　　　又法¶
　¶
　¶
　¶
四　乙角割線　　　　　四　乙角餘弦¶
第二層句股比例圖¶
<pb:KR3f0026_WYG_074-29b>¶
　　　　　子甲丑句股形以黄赤距度之切線(子/甲)赤¶
　　　　　道之正弦(甲/丑)相連于甲成正角則子甲為¶
　　　　　股甲丑為句而與坎震丑及女婁丑二句¶
　　　　　股形同在一立面又同丑角故可相求¶
　　　　　術為以赤道半徑(震/丑)比乙角之切線(坎/震)若¶
　　　　　赤道正弦(甲/丑)與距度之切線(子/甲)也(是為以/句求股)¶
　　　　　又為以乙角之正弦(女/婁)與乙角餘弦(婁/丑)若¶
　　　　　距度之切線(子/甲)與赤道之正弦(甲/丑)也(是為/以股)¶
<pb:KR3f0026_WYG_074-30a>¶
　(求/句)¶
解曰震丑即氐夘赤道半徑也坎震即亢氐乙角之切¶
線也女婁即癸己而婁丑即己夘乙角之正弦餘弦也¶
　從乙窺夘則乙丑夘成一㸃而合為一角其角之切¶
線正弦餘弦盡移于塹堵第二層立面為句與股¶
　以赤道求距度　以距度求赤道　又法¶
一　半徑　　　一乙角正弦　一乙角切線　半徑¶
二　乙角切線　二乙角餘弦　二半徑　　　(乙角/餘切)¶
<pb:KR3f0026_WYG_074-30b>¶
三　赤道正弦　三距度切線　三　距度切線¶
四　距度切線　四赤道正弦　四　赤道正弦¶
　若求角則反用其率　　　又法¶
一　距道切線　半徑　　一　赤道正弦　半徑¶
二　赤道正弦　　　　　二　距度切線¶
三　半徑　　　(距度/餘切)　　三　半徑　　　(赤道/餘割)¶
四　乙角餘切　　　　　四　乙角切線¶
第三層句股比例圖¶
<pb:KR3f0026_WYG_074-31a>¶
　　　　　丙辛壬句股形以距度正弦(丙/辛)黄道正弦¶
　　　　　(丙/壬)相連于丙而成鋭角則丙壬為弦丙辛¶
　　　　　為股而與乾艮壬及奎胃壬二句股同在¶
　　　　　一立面同用壬角故可相求¶
　　　　　術為以黄道半徑(奎/壬)比乙角之正弦(奎/胃)若¶
　　　　　黄道正弦(丙/壬)與距度之正弦(丙/辛)也(是為以/弦求股)¶
　　　　　又為以乙角之切線(乾/艮)比乙角之割線(乾/壬)¶
　　　　　若距度之正弦(丙/辛)與黄道正弦(丙/壬)也(是為以/股求弦)¶
<pb:KR3f0026_WYG_074-31b>¶
解曰奎壬即癸夘黄道半徑也奎胃即癸己距度正弦¶
也乾艮即亢氐而乾壬即亢夘則乙角之切線割線也¶
　從乙窺夘則乙丑壬夘半徑因直視成一㸃而合為¶
為一角其角之正弦切割線盡移于塹堵之第三層立¶
面以為弦為股¶
　以黄道求距度　　以距度求黄道　又法¶
一　半徑　　　一　乙角切線　一　乙角正弦　半徑¶
二　乙角正弦　二　乙角割線　二　半徑　　　(乙角/餘割)¶
<pb:KR3f0026_WYG_074-32a>¶
三　黄道正弦　三　距度正弦　三　距度正弦¶
四　距度正弦　四　黄道正弦　四　黄道正弦¶
　若求角則反用其率　　　　又法¶
一　距度正弦　半徑　　一　黄道正弦　半徑¶
二　黄道正弦　　　　　二　距度正弦¶
三　半徑　　　(距度/餘割)　　三　半徑　　　(黄道/餘割)¶
四　乙角正割　　　　　四　乙角正弦¶
弧三角錐體(即割渾圜/體之一分)¶
<pb:KR3f0026_WYG_074-32b>¶
　¶
　¶
　¶
　¶
法曰依前論從丙㸃對夘直割至底則截黄道于丙截¶
赤道于甲得丙乙及甲乙二弧所剖渾圜之跡又成丙¶
甲弧(為兩道/距緯)三弧相湊成丙甲乙弧三角面　丙夘甲¶
夘乙夘同為半徑三半徑為楞輳于夘心夘為三角之¶
<pb:KR3f0026_WYG_074-33a>¶
尖乙甲丙弧三角面為底成乙甲丙夘弧三角錐體為¶
割渾圜體之一分也¶
此弧三角錐體含于句股立錐體内凖前論可以明之¶
因此弧三角錐與句股錐同鋭(夘/尖)異底(一以弧三角面/為底一以句股)¶
(平面/為底)故以弧三角變為句股以求其比例而有三法(即/前)¶
(條所論三/層句股)¶
其一為酉未乙句股形¶
　用酉乙弦(為黄道丙/乙弧切線)未乙句(為赤道乙/甲弧切線)以當乙角之¶
<pb:KR3f0026_WYG_074-33b>¶
　弦與句¶
其一為子甲丑句股形¶
　用子甲股(為距度丙/甲弧切線)甲丑句(為赤道乙/甲弧正弦)以當乙角之¶
　股與句¶
其一為丙辛壬句股形¶
　用丙辛股(為距度丙/甲弧在弦)丙壬弦(為黄道丙/乙弧正弦)以當乙角之¶
　股與弦¶
問兩弧求一弧非句股錐乎與此所用同耶異耶曰形¶
<pb:KR3f0026_WYG_074-34a>¶
不異也乃法異耳何言乎法異曰句股錐一也而有用¶
角不用角之殊此用角度其句股在錐形之底(以夘心/為錐形)¶
(之鋭則三層句/股皆為其底)而遙對渾體之心以視法成比例兩弧¶
求一弧不用角度其句股同在錐形之一面無假視法¶
自成比例所以不同然其為句股之比例一而已矣¶
然則兩弧求一弧惟用割線餘弦此所用者惟正弦切¶
線又何不同若是耶曰角之句股在心(如夘亢氐等形/皆依極至交圏)¶
(平剖渾圜成平面其象/始著是在渾圜之心)與為比例之句股在面(如酉未/乙等形)¶
<pb:KR3f0026_WYG_074-34b>¶
(皆以一角連/於渾圜之面)二者相離以視法相叠如一平面然惟正¶
弦切線能與之平行(從凸面平視則設度之正弦切線/皆與渾圜中割之平面諸線平行)¶
若割線餘弦皆非平行因視法而躋縮失其本象(或斜/對則)¶
(長線成短線或對/視則直線成一㸃)不能為比例無所用之矣若兩弧求¶
一弧則其句股自相垜疊於一平面(平立斜三面各具/三句股而如相垜)¶
(疊並以一大句/股横截成三)皆以本數自相為比例全不闗于視法¶
故無躋縮而其算皆割線餘弦所成于正弦切線反無¶
所取所以不同　若以量體之法言之割線餘弦為量¶
<pb:KR3f0026_WYG_074-35a>¶
立楞斜楞之法正弦切線則量底之法也(兩弧求一弧/法見二卷)¶
　　　　　　　　　　　　如圖　以卯為句股立¶
　　　　　　　　　　　　錐之頂卯乙為直立之¶
　　　　　　　　　　　　楞如渾圓半徑夘未夘¶
　　　　　　　　　　　　酉為斜面之楞並如割¶
　　　　　　　　　　　　線酉乙未乙兩底線並如¶
　　　　　　　　　　　　切線若依底線平截之成¶
　　　　　　　　　　　　大小三形則比例見矣¶
<pb:KR3f0026_WYG_074-35b>¶
剖渾圜用餘度法¶
　　　　　　　　　　　　乙丙黄道弧在四十五¶
　　　　　　　　　　　　度以上求甲乙赤道弧¶
　　　　　　　　　　　　(即同/升度)¶
　　　　　　　　　　　　依前法　半徑(癸卯亦/即庚乙)¶
　　　　　　　　　　　　與乙角(春/分)之餘弦(乙壬/亦即)¶
　　　　　　　　　　　　(卯/己)若乙丙(黄/道)之切線(尾/乙)¶
　　　　　　　　　　　　與乙甲(赤/道)之切線(箕/乙)¶
<pb:KR3f0026_WYG_074-36a>¶
此法無誤但如此則兩切線大于塹堵須引之于形外¶
是以小比例例大比例也若至八十度切線太大不可¶
作圖矣¶
今改用餘度　法自卯渾圜心遇黄道設弧丙作線至¶
酉(剖至/底)¶
　以乙丙黄道之餘弧癸丙取其切線于斜面如癸斗¶
　　又以乙甲赤道之餘弧甲氐取其切線于底如氐¶
　未即以氐未移至斜面之楞如亢酉變立句股(尾箕/乙)¶
<pb:KR3f0026_WYG_074-36b>¶
　為平斜句股(酉亢卯及斗癸/卯兩形皆相似)　法為半徑(癸/卯)與乙角¶
　之正割線(乙角即卯角其割/線戊乙亦即卯亢)若乙丙黄道之餘切線¶
　(癸/斗)與乙甲赤道之餘切線也(亢酉亦/即氐未)¶
按此法從亢戊邊剖塹堵成句股方錐之眠體¶
　其剖形以亢氐酉未長方形為底以卯為錐尖以斜¶
　面之卯亢酉句股形及平面之卯氐未句股形為相¶
　對之二邊又以卯氐亢之立面句股形及卯未酉之¶
　斜立面句股形為相對之二邊其四面皆句股其底¶
<pb:KR3f0026_WYG_074-37a>¶
　長方而以卯為尖故曰眠形¶
　不直曰方錐者以面皆句股而卯氐線正立故不得¶
　僅云陽馬謂之句股方錐可也亦如句股錐立三角¶
　不得僅謂鼈臑¶
<pb:KR3f0026_WYG_074-38a>¶
　塹堵測量二¶
句股錐形序(即兩弧/求一弧)¶
正弧三角之法即郭太史側視圖也郭法以側視取立¶
句股又以平視取平句股故有圓容方直之法而不須¶
用角西法専以側視之圖為用故必用角用角即用弧¶
也惟其用角故所用者皆側立之句股也余此法則兼¶
用平立斜三種句股而其大小句股之比例並在一平¶
面尤為明白易見而不更言角既與授時之法相通其¶
<pb:KR3f0026_WYG_074-38b>¶
兼用割線起算春分又西厯之理也葢義取適用原無¶
中外之殊笇不違天自有源流之合敬存此稿以質方¶
來其授時厯側視平視之圖詳具别卷¶
<pb:KR3f0026_WYG_074-39a>¶
正弧三邉形以兩弧求一弧法(句股錐形之理/)¶
　用割線餘弦以弧度求弧度而不言角其理與郭法¶
　相通¶
　　　　　　　丙甲乙三角弧形　甲為正角¶
　　　　　　　卯為渾員心丙乙為黄道距春分之¶
　　　　　　　一弧甲乙為赤道同升之弧丙甲為¶
　　　　　　　黄赤距度(即過極圈/之一弧)丙卯為黄道半¶
　　　　　　　徑甲卯為赤道半徑卯乙為黄赤兩¶
<pb:KR3f0026_WYG_074-39b>¶
道之半徑壬卯為丙乙黄道之餘弦(以丙壬為/其正弦故)丑卯為¶
甲乙赤道之餘弦(以甲丑為/其正弦故)辛卯為丙甲距度之餘弦¶
(以丙辛為/其正弦故)子卯為丙甲割線(以子甲為/切線知之)酉卯為丙乙割¶
線(以酉乙為/切線如之)未卯為甲乙割線(以未乙為/切線知之)¶
斜面酉乙卯及子丑卯及丙壬卯皆句股形乙丑壬皆¶
正角又同用卯角角之弧為丙乙黄道　平面未乙卯¶
及甲丑卯及辛壬卯皆句股形乙丑壬皆正角又同用¶
卯角角之弧為甲乙赤道　立面酉未卯及子甲卯及¶
<pb:KR3f0026_WYG_074-40a>¶
丙辛卯皆句股形未甲辛皆正角又同用卯角角之弧¶
為丙甲距度(其又一立面酉未乙及子甲丑及丙辛/壬三句股形為切線正弦所作兹不論)¶
論曰因諸線成平面句股形為底兩立面句股形為牆¶
斜面句股形為面則四面皆句股形矣而酉未聯線及¶
子甲切線丙辛正弦皆直立上對天頂下指地心故謂¶
之句股錐形也既成句股則其相等之比例可以相求¶
　用法¶
半徑與赤道之餘弦若黄道之割線與距度之割線¶
<pb:KR3f0026_WYG_074-40b>¶
　¶
　¶
　¶
　¶
反之則赤道餘弦與半徑若距度割線與黄道割線¶
一　甲乙餘弦　丑卯小句　二　半徑　　　乙卯大句¶
三　丙甲割線　子卯小弦　四　丙乙割線　酉卯大弦¶
又更之則黄道割線與半徑若距度割線與赤道餘弦¶
<pb:KR3f0026_WYG_074-41a>¶
一　丙乙割線　酉卯大弦　二　半徑　　　乙卯大句¶
三　丙甲割線　子卯小弦　四　甲乙餘弦　丑卯小句¶
　右取斜面酉乙卯子丑卯兩句股形以乙卯半徑為¶
　比例偕一餘弦兩割線而成四率¶
半徑與距度之割線若黄道之餘弦與赤道之餘弦¶
一　半徑　　　丙卯小弦　二　丙甲割線　子卯大弦¶
三　丙乙餘弦　壬卯小句　四　甲乙餘弦　丑卯大句¶
反之則距度割線與半徑若赤道餘弦與黄道餘弦¶
<pb:KR3f0026_WYG_074-41b>¶
一　丙甲割線　子卯大弦　二　半徑　　　丙卯小弦¶
三　甲乙餘弦　丑卯大句　四　丙乙餘弦　壬卯小句¶
又更之則黄道餘弦與半徑若赤道餘弦與距度割線¶
一　丙乙餘弦　壬卯小句　二　半徑　　　丙卯小弦¶
三　甲乙餘弦　丑卯大句　四　丙甲割線　子卯大弦¶
　右取斜面丙壬卯子丑卯二句股形以丙卯半徑偕¶
　一割線兩餘弦而成四率¶
半徑與赤道割線若距度割線與黄道割線¶
<pb:KR3f0026_WYG_074-42a>¶
　¶
　¶
　¶
　¶
更之則赤道割線與半徑若黄道割線與距度割線¶
一　甲乙割線　未卯大句　二　半徑　　　甲卯小句¶
三　丙乙割線　酉卯大弦　四　丙甲割線　子卯小弦¶
又更之則距度割線與半徑若黄道割線與赤道割線¶
<pb:KR3f0026_WYG_074-42b>¶
一　丙甲割線　子卯小弦　二　半徑　　　甲卯小句¶
三　丙乙割線　酉卯大弦　四　甲乙割線　未卯大句¶
　右取立面酉未卯子甲卯二句股形以甲卯半徑偕¶
　三割線而成四率¶
半徑與黄道餘弦若赤道割線與距弧餘弦¶
一　半徑　　　乙卯大句　二　丙乙餘弦　壬卯小句¶
三　甲乙割線　未卯大弦　四　丙甲餘弦　辛卯小弦¶
更之則黄道餘弦與半徑若距弧餘弦與赤道割線¶
<pb:KR3f0026_WYG_074-43a>¶
一　丙乙餘弦　壬卯小句　二　半徑　　　乙卯大句¶
三　丙甲餘弦　辛卯小弦　四　甲乙割線　未卯大弦¶
又更之則赤道割線與半徑若距弧餘弦與黄道餘弦¶
一　甲乙割線　未卯大弦　二　半徑　　　乙卯大句¶
三　丙甲餘弦　辛卯小弦　四　丙乙餘弦　壬卯小句¶
　右取平面未乙卯辛壬卯二句股形以乙卯半徑偕¶
　兩餘弦一割線而成四率¶
半徑與距度餘弦若赤道餘弦與黄道餘弦¶
<pb:KR3f0026_WYG_074-43b>¶
　¶
　¶
　¶
　¶
更之則距度餘弦與半徑若黄道餘弦與赤道餘弦¶
一　丙甲餘弦　辛卯小弦　二　半徑　　　甲卯大弦¶
三　丙乙餘弦　壬卯小句　四　甲乙餘弦　丑卯大句¶
又更之則赤道餘弦與半徑若黄道餘弦與距度餘弦¶
<pb:KR3f0026_WYG_074-44a>¶
一　甲乙餘弦　　丑卯大句　二　半徑　　　甲卯大弦¶
三　丙乙餘弦　　壬卯小句　四　丙甲餘弦　辛卯小弦¶
　右取平面(甲丑卯/辛壬卯)二句股以甲卯半徑偕三餘弦而成四率¶
半徑與黄道割線若距弧餘弦與赤道割線¶
　¶
　¶
　¶
　¶
<pb:KR3f0026_WYG_074-44b>¶
更之則黄道割線與半徑若赤道割線與距弧餘弦¶
一　丙乙割線　酉卯大弦　二　半徑　　　丙卯小弦¶
三　甲乙割線　未卯大句　四　丙甲餘弦　辛卯小句¶
又更之則距弧餘弦與半徑若赤道割線與黄道割線¶
一　丙甲餘弦　辛卯小句　二　半徑　　　丙卯小弦¶
三　甲乙割線　未卯大句　四　丙乙割線　酉卯大弦¶
　右取立面酉未卯丙辛卯二句股形以丙卯半徑偕¶
　兩割線一餘弦而成四率¶
<pb:KR3f0026_WYG_074-45a>¶
　作立三角儀法(即句股錐形/)¶
法以堅楮依各線畫成句股而摺輳之則各線之在渾¶
員者具可覩矣　任取黄道之一弧為例則各弧並同¶
　　　　　　　　　　　底上甲乙弧赤道同升度¶
　　　　　　　　　　　也赤道各線俱在平面為¶
　　　　　　　　　　　底面上丙乙弧黄道度也¶
　　　　　　　　　　　黄道各線俱在斜面立面¶
　　　　　　　　　　　丙甲弧度黄赤距緯也距¶
<pb:KR3f0026_WYG_074-45b>¶
緯各線俱在立面　外立面為黄赤兩切線之界¶
論曰此即郭若思太史員容方直之理也太史法從二¶
至起算先求大立句股依距至黄道度取其正半弦為¶
界直切至赤道平面截黄赤道兩半徑成小立句股以¶
此為法求得平面大句股則赤道之正半弦也其直切¶
兩端下垂之跡在二至半徑者既成小立句股其在所¶
求本度者又成斜立句股此斜立句股之股則本度黄¶
赤距度之正半弦也于是直切之跡有黄道正半弦為¶
<pb:KR3f0026_WYG_074-46a>¶
其上下之横長有黄赤距度之正半弦為兩端之直濶¶
成直立之長方形而在渾體之中故曰弧容直濶也此¶
側立長方之四角各有黄赤道之徑為其楞以直湊渾¶
體之心成眠體之句股方錐句股方錐者底雖方而錐¶
尖偏在一楞則其四面皆成句股此郭太史之法也今¶
用八線之法以句股御渾體其意略同但其法主於用¶
角故從二分起算遂成立句股錐形立句股錐形亦可¶
以卯心為錐尖是為眠體錐形如此則兩錐形之尖皆¶
<pb:KR3f0026_WYG_074-46b>¶
在員心(一郭法/一今法)而可通為一法是故用郭太史法則以¶
句股方錐為主而句股錐形其餘度所成之餘形今以¶
句股錐形為主則員容直濶所成句股方錐又為餘度¶
餘形矣然則此兩法者不惟不相違而且足以相法古¶
人可作固有相視而笑莫逆於心者矣余竊怪夫世之¶
學者入主出奴不能得古人之深而輕肆詆訶者皆是¶
也吾安得好學深思其人與之上下其議哉¶
<pb:KR3f0026_WYG_074-47a>¶
句股方錐序¶
塹堵虚形以測渾員原有二法一為句股錐形一為句¶
股方錐其句股錐之法嚮有&KR0034;法方錐之法亦略見於¶
諸篇而未暢厥㫖故復著之其法以弧求弧而不求角¶
與句股錐同而起算二至則郭太史本法矣方錐與錐¶
形互相為正餘故亦可以算距分之度也¶
<pb:KR3f0026_WYG_074-48a>¶
筭黄赤道及其距緯以兩弧求一弧又法(用句股方錐形/亦塹堵形之分)¶
　以八綫法立筭起數二至本郭法史員容方直之理¶
　而稍廣其用亦不言角¶
　　　　　　　　　　如圖癸為二至黄道癸丙為¶
　　　　　　　　　　距至黄道之一弧(如所/設)氐為¶
　　　　　　　　　　二至赤道氐甲為距至赤道¶
　　　　　　　　　　之一弧(與癸丙黄/道相應)癸氐為二¶
　　　　　　　　　　至黄赤大距弧(二十三/度半强)丙甲¶
<pb:KR3f0026_WYG_074-48b>¶
為所設各度之黄赤距緯(即過極圈/之一弧)卯為渾圓心¶
黄道癸丙之正弦丙張餘弦張卯正矢癸張切綫癸斗¶
割綫斗卯¶
赤道氐甲之正弦甲庚餘弦庚卯正矢氐庚切線氐室¶
割綫室卯¶
大距度癸氐之正弦癸己餘弦己卯正矢氐己切綫氐¶
亢割綫亢卯¶
距緯丙甲之正弦丙辛餘弦辛卯正矢甲辛切綫甲子¶
<pb:KR3f0026_WYG_074-49a>¶
割綫子卯¶
論曰因諸綫成各句股形為句股方錐之面其鋭尖皆¶
㑹於卯心又成方直形以為之底遂成句股方錐之眠¶
體¶
一斜平面有黄道弧諸綫成句股形二(一丙張卯/一斗癸卯)又有¶
　相應之赤道諸綫亦成句股形二(一壁亢卯/一子房卯)四者皆¶
　形相似而比例等¶
一平面有赤道弧諸綫成句股二(一甲庚卯/一室氐卯)又有相應¶
<pb:KR3f0026_WYG_074-49b>¶
　之黄道諸綫亦成句股二(一辛井卯/一亥己卯)四者皆形相似¶
　而比例等¶
一立面有大距弧諸綫成句股二(一癸己卯/一亢氐卯)又有相對¶
　之距緯諸綫亦成句股二(一張井卯/一房庚卯)四者皆形相似¶
　而比例等¶
一斜立面有黄赤距度諸綫成句股二(一丙辛卯/一子甲卯)又有¶
　相對之大距度諸綫亦成句股二(一斗亥卯/一壁室卯)四者皆¶
　形相似而比例等¶
<pb:KR3f0026_WYG_074-50a>¶
論曰斜平面平面立面斜立面各具四句股而並為相¶
似之形者皆以一大句股截之成四也其股與弦並原¶
綫而所截之句又平行其比例不得不等¶
一内外兩方直形(一在渾員形内即郭法所用乃黄道/及距緯兩正弦所成一在渾員形外)¶
　(乃赤道及大距/兩切線所成)有平立諸綫為各相似相連句股形¶
　之句亦即為相似兩方錐之底而比例等¶
一不内不外兩方直形(一跨黄道内外乃赤道正弦及/距緯切綫所成一跨赤道内外)¶
　(乃黄道切綫及/大距正弦所成)有平立諸綫為各相似相連句股形¶
<pb:KR3f0026_WYG_074-50b>¶
　之句亦即為相似兩方錐之底而比例等¶
論曰方錐眠體以平行之底横截之(即四種方直形/皆方錐之底)成¶
大小四方錐其錐體之頂鋭(卯/)與其四棱皆不動所截¶
之底又平行故其比例相似而等¶
又論曰黄道在斜平面赤道在平面而其綫互居者以¶
方直形故也大距度在立面距緯度在斜立面而其綫¶
畢具者亦以方直形故也葢形既方直則横綫直綫兩¶
兩相對而等¶
<pb:KR3f0026_WYG_074-51a>¶
　用法¶
斜平面比例¶
黄道半徑與黄道正弦若距緯割綫與赤道正弦¶
　¶
　¶
　¶
　¶
更之黄道正弦與黄道半徑若赤道正弦與距緯割¶
<pb:KR3f0026_WYG_074-51b>¶
綫¶
一丙張小股　二丙卯小弦　三子房大股　四子卯大弦¶
又更之距緯割綫與黄道半徑若赤道正弦與黄道正¶
弦¶
一子卯大弦　二丙卯小弦　三子房大股　四丙張小股¶
　右取斜平面張丙卯房子卯二句股形以丙卯半徑¶
　偕一割綫兩正弦而成四率¶
黄道半徑與黄道切綫若大距割綫與赤道切綫¶
<pb:KR3f0026_WYG_074-52a>¶
　¶
　¶
　¶
　¶
更之黄道切綫與黄道半徑若赤道切綫與大距割綫¶
一癸斗小股　二癸卯小句　三亢壁大股　四亢卯大句¶
又更之大距割綫與黄道半徑若赤道切綫與黄道切綫¶
一亢卯大句　二癸卯小句　三亢壁大股　四癸斗小股¶
<pb:KR3f0026_WYG_074-52b>¶
　右取斜平面斗癸卯壁亢卯二句股形以癸卯半徑¶
　偕一割綫兩切綫而成四率¶
平面比例¶
赤道半徑與赤道正弦若距緯餘弦與黄道正弦¶
<pb:KR3f0026_WYG_074-53a>¶
更之赤道正弦與赤道半徑若黄道正弦與距緯餘弦¶
一甲庚大股　二甲卯大弦　三辛井小股　四辛卯小弦¶
又更之距緯餘弦與赤道半徑若黄道正弦與赤道正¶
弦¶
一辛卯小弦　二甲卯大弦　三辛井小股　四庚甲大股¶
　右取平面井辛卯庚甲卯二句股形以甲卯半徑偕¶
　一餘弦兩正弦而成四率¶
赤道半徑與赤道切綫若大距餘弦與黄道切綫¶
<pb:KR3f0026_WYG_074-53b>¶
　¶
　¶
　¶
　¶
更之赤道切綫與赤道半徑若黄道切線與大距餘弦¶
一氐室大股　二氐卯大句　三己亥小股　四己卯小句¶
又更之大距餘弦與赤道半徑若黄道切與赤赤道切綫¶
一己卯小句　二氐卯大句　三己亥小股　四氐室大股¶
<pb:KR3f0026_WYG_074-54a>¶
　右取平面亥己卯室氐卯二句股形以氐卯半徑偕¶
　一餘弦兩切綫而成四率¶
立面比例¶
黄道半徑與大距正弦若黄道餘弦與距緯正弦¶
　¶
　¶
　¶
　¶
<pb:KR3f0026_WYG_074-54b>¶
更之大距正弦與黄道半徑若距緯正弦與黄道餘弦¶
一癸己大股　二癸卯大弦　三張井小股　四張卯小弦¶
又更之黄道餘弦與黄道半徑若距緯正弦與大距正¶
弦¶
一張卯小弦　二癸卯大弦　三張井小股　四癸己大股¶
　右取立面己癸卯井張卯二句股形以癸卯半徑偕¶
　一餘弦兩正弦而成四率¶
赤道半徑與大距切綫若赤道餘弦與距緯切綫¶
<pb:KR3f0026_WYG_074-55a>¶
　¶
　¶
　¶
　¶
更之大距切綫與赤道半徑若距緯切線與赤道餘弦¶
一氐亢大股　二氐卯大句三庚房小股　四庚卯小句¶
又更之赤道餘弦與赤道半徑若距緯切綫與大距切線¶
一庚卯小句　二氐卯大句三庚房小股　四氐亢大股¶
<pb:KR3f0026_WYG_074-55b>¶
　右取立面房庚卯亢氐卯二句股形以氐卯半徑偕¶
　一餘弦兩切線而成四率¶
斜立面比例¶
黄道半徑與距緯正弦若黄道割綫與大距正弦¶
<pb:KR3f0026_WYG_074-56a>¶
更之距緯正弦與黄道半徑若大距正弦與黄道割綫¶
一丙辛小股　二丙卯小弦　三斗亥大股　四斗卯大弦¶
又更之黄道割線與黄道半徑若大距正弦與距緯正¶
弦¶
一斗卯大弦　二丙卯小弦　三斗亥大股　四丙辛小股¶
　右取斜立面辛丙卯亥斗卯二句股形以丙卯半徑¶
　偕一割線兩正弦而成四率¶
赤道半徑與距緯切線若赤道割綫與大距切線¶
<pb:KR3f0026_WYG_074-56b>¶
　¶
　¶
　¶
　¶
更之距緯切線與赤道半徑若大距切線與赤道割線¶
一甲子小股　二甲卯小句　三室壁大股　四室卯大句¶
又更之赤道割綫與赤道半徑若大距切綫與距緯切¶
線¶
<pb:KR3f0026_WYG_074-57a>¶
一室卯大句　二甲卯小句　三室壁大股　四甲子小股¶
　右取斜立面子甲卯壁室卯二句股形以甲卯半徑偕¶
　一割線兩切綫而成四率¶
　　以上方錐形之四面每面有大小四句股形即各¶
　　成四率比例者六合之則二十有四並以兩弧求¶
　　一弧而不言角¶
方直形比例¶
黄道正弦與距緯正弦若赤道切線與大距切綫¶
<pb:KR3f0026_WYG_074-57b>¶
　¶
　¶
　¶
　¶
更之距緯正弦與黄道正弦若大距切線與赤道切線¶
一張井小股　二井辛小句　三亢氐大股　四氐室大句¶
又更之赤道切線與大距切線若黄道正弦與距緯正¶
弦¶
<pb:KR3f0026_WYG_074-58a>¶
一氐室大句　二亢氐大股　三井辛小句　四張井小股¶
再更之大距切綫與赤道切綫若距緯正弦與黄道正¶
弦¶
一亢氐大股　二氐室大句　三張井小股　四井辛小句¶
　右取渾體内所容方直形上黄道及距緯兩正弦偕¶
　渾體外所作方直形上赤道及大距兩切綫而成四¶
　率¶
赤道正弦與距緯切綫若黄道切綫與大距正弦¶
<pb:KR3f0026_WYG_074-58b>¶
　¶
　¶
　¶
　¶
更之距綫切綫與赤道正弦若大距正弦與黄道切綫¶
一房庚小股　二庚甲小句　三癸己大股　四己亥大股¶
又更之黄道切綫與大距正弦若赤道正弦與距緯切¶
綫¶
<pb:KR3f0026_WYG_074-59a>¶
一己亥大句　二癸己大股　三庚甲小句　四房庚小股¶
再更之大距正弦與黄道切綫若距緯切綫與赤道正弦¶
一癸己大股　二己亥大句　三房庚小股　四庚甲小句¶
　右取方直形上黄道切綫大距正弦偕又一方直形¶
　上赤道正弦距緯切線而成四率¶
　　以上大小方錐形之底各成方直形而兩兩相偕¶
　　即各成四率比例者四合之則八並以三弧求一¶
　　弧而不言角¶
<pb:KR3f0026_WYG_074-59b>¶
　　凡句股方錐形所成之四率比例共三十有二皆不¶
　　言角内四率中有半徑者二十四並兩弧求一弧四¶
　　率中無半徑者八以三弧求一弧其不言角則同¶
問各面之句股形並以形相似而成比例若方直形所¶
用皆各形之大小句然不同居一面又非相似之形何¶
以得相為比例曰句股形一居平面一居立面而能相¶
比例者以有稜線為之作合也何以言之如亢卯割綫¶
為方錐形之一棱而此綫既為斜平面句股形(壁亢/卯)之¶
<pb:KR3f0026_WYG_074-60a>¶
股又即為立面句股形(氐亢/卯)之弦故其比例在斜平面¶
為亢卯與張卯若亢壁與張丙也而在立面為亢卯與¶
張卯若亢氐與張井也合而言之則亢壁與張丙亦若¶
亢氐卯與張井餘倣此¶
問此以方直相比非句股本法矣曰亦句股也試平置¶
方錐(以方底著地使卯鋭直指天/頂而卯氐棱綫正立如垂)而從其卯頂俯視之¶
則卯井庚己氐棱綫上分段之界因對視而成一㸃亢¶
卯稜線與亢氐線相疉室卯綫與室氐相叠皆脗合為¶
<pb:KR3f0026_WYG_074-60b>¶
一惟亢壁室氐直　形因平視而得正形其壁卯棱綫¶
則成壁氐而斜界於對角分直方形為兩句股形矣又¶
其分截之三方直形亦以平視得正形亦各以棱綫分¶
為兩句股而大小相疉成相似之形而比例等矣¶
　　　　　　　　　　如圖亢氐室壁長方以壁氐¶
　　　　　　　　　　綫成兩句股而張井辛丙長¶
　　　　　　　　　　方(即張氐/辛丙)亦以丙卯綫(即丙/井亦)¶
　　　　　　　　　　(即丙/氐)成兩句股並形相似則¶
<pb:KR3f0026_WYG_074-61a>¶
亢壁與張丙若亢氐與張井(張井即/張氐)¶
又癸己亥斗長方(即癸氐/亥斗)以斗卯綫(即斗己又/即斗氐)成兩句¶
股而房庚甲子長方(即房氐/甲子)亦以子卯綫(即子庚又/即子氐)成¶
兩句股而形相似則癸斗與房子若癸己與房庚(癸己/與房)¶
(庚即癸氐/與房氐)¶
　¶
　¶
　¶
<pb:KR3f0026_WYG_074-61b>¶
展形(展之成四句股/面一方直底)　　　合形(合之則成/句股方錐)¶
<pb:KR3f0026_WYG_074-62a>¶
　作方直儀法(即句股/立方錐)¶
法以堅楮依黄赤大距二十三度半畫成立面再任設¶
赤道距至度畫成平面再依法畫距緯斜立面及黄道¶
距至度斜平面并方直底然後依棱摺輳即渾員上各¶
綫相為比例之故了然共見¶
任指黄道或赤道之距至一弧為式即各弧可知其所¶
用距至弧或在至前或在至後或冬至或夏至並同一¶
理¶
<pb:KR3f0026_WYG_074-63a>¶
方塹堵内容員塹堵法¶
先解方塹堵¶
　　　　　　　　塹堵以正方為底(氐卯丁/乙形)其上有¶
　　　　　　　　赤道象限(氐乾乙弧乙/春分氐夏至)以長方為¶
　　　　　　　　斜面(亢卯戊/乙形)其上有黄道象限(癸/巽)¶
　　　　　　　　(乙弧乙春/分巽夏至)底與而一邉相連(卯乙/邉為)¶
　　　　　　　　(底與斜面所同用故相/連乃黄赤道之半徑)一邉相離¶
　　　　　　　　(氐丁邉在底與赤道平行亢戊邉/在斜面故相離其距為亢氐為戊)¶
<pb:KR3f0026_WYG_074-63b>¶
(丁皆大距度癸/氐弧之切線)其形似斧¶
從斜面作戊卯對角線切至底(戊丁卯對/角線于底)分塹堵為兩¶
則赤道為兩平分(赤道平分于乾乾乙距春分/乾氐距夏至各得四十五度)而黄道¶
為不平分(黄道分於巽則巽乙距春分四十七度二十强/九分弱而巽癸距夏至四十二度三十一分)¶
於是黄道切線(戊/乙)與大距度割線(亢/卯)等而方塹堵之形¶
以成(亢卯為大距二十三度三十一分半之割線其數/一○九○六五戊乙為黄道四十七度二十九分)¶
(之切線其數亦一○九○六五兩數/既同故能作長方斜面而成塹堵)乃黄道求赤道用¶
兩切線之所賴也(若赤道求黄道/則反用其率)¶
<pb:KR3f0026_WYG_074-64a>¶
法曰自黄道四十七度二十九分以前用正切是立面¶
句股比例(戊丁乙句股比例即亢氐卯或用癸巳/卯皆大句股也其酉未乙則為小句股)¶
　¶
　¶
　¶
　¶
　右黄道求赤道為以弦求句¶
一　赤道半徑氐卯　　　大句¶
<pb:KR3f0026_WYG_074-64b>¶
二　大距割線亢卯　　　大弦¶
三　赤道切線未乙(甲乙/赤道)　小句¶
四　黄道切線酉乙(丙乙/黄道)　小弦¶
　右赤道轉求黄道為以句求弦¶
自黄道四十七度二十九分以後用餘切是斜平面句¶
股比例(斜面亢虚卯為大句股癸斗卯為小句股在/平面則為氐危卯大句股己心卯小句股)¶
一　黄道半徑癸卯　小股¶
二　大距割線亢卯　大股¶
<pb:KR3f0026_WYG_074-65a>¶
三　黄道餘切癸斗　小句　(牛乙黄道其/餘弧牛癸)¶
四　赤道餘切亢虚　大句　(女乙赤道其/餘弧女氐)¶
　右黄道求赤道為以股求句¶
一　赤道半徑氐卯　　　大股¶
二　大距餘弦己卯　　　小股¶
三　赤道餘切危氐(即亢/虚)　大句　(女氐即女乙/赤道之餘)¶
四　黄道餘切心己(即癸/斗)　小句　(牛癸即牛乙/黄道之餘)¶
　右以赤道轉求黄道亦為以股求句¶
<pb:KR3f0026_WYG_074-65b>¶
論曰赤道求黄道用句股于赤道平面即郭太史員容¶
方直之理但郭法起二至則此所謂餘弧乃郭法之正¶
弧又郭法只用正弦而此用切線為差别耳¶
又論曰正切線法亦可用于半象限以上餘切線亦可¶
用于半象限以下此因方塹堵之底正方則所用切線¶
至方角而止故各用其所宜(云半象限者主赤道而言/若黄道以四十七度二十)¶
(九分為斷一平一斜/故其比例如弦與句)¶
又論曰正切線法即句股錐形也餘切線法即句股方¶
<pb:KR3f0026_WYG_074-66a>¶
錐也以對角斜線分塹堵為兩成此二種錐形遂兼兩¶
法¶
<pb:KR3f0026_WYG_074-67a>¶
次解員塹堵¶
方塹堵内容割渾員之分體以癸牛丙乙黄道為其斜¶
面之界以氐女甲乙赤道為其底之界而以癸氐大距¶
弧及牛女丙甲等逐度距弧為其髙髙之勢曲抱如渾¶
員之分斜面平面皆為平員四之一(其髙自癸氐大距/漸殺至春分乙角)¶
(而合為/一㸃)¶
員塹堵者雖亦在方塹堵之内然又在所容割渾員分¶
體之外與割渾員體同底亦以赤道為界而不同面其¶
<pb:KR3f0026_WYG_074-67b>¶
面自乙春分過子過奎至亢其形卯乙短而亢卯長如¶
割平撱員面四之一其撱員邉之距心皆以逐度距緯¶
(如丙甲/牛女等)之割線所至為其界(如卯子為丙甲距弧割線/卯奎為牛女距弧割線之)¶
(類/)而以逐度距緯之切線為其髙(如子甲為丙甲距弧/切線奎女為牛女距)¶
(弧切線/之類)¶
法以赤道為圍作員柱置渾員在員柱之内對赤道横¶
剖之則所剖員柱之平員底即赤道平面也又自夏至¶
依大距二十三度三十分半之切線為髙斜對春秋分¶
<pb:KR3f0026_WYG_074-68a>¶
剖至心則黄道半周在所剖之斜面矣¶
然黄道半周雖在所剖斜面而黄道自為半平員所剖¶
斜面則為半撱員黄道平員在撱員内兩端同而中廣¶
異(兩端是二分如乙為平撱同用之㸃中廣是/夏至如黄道癸在撱面亢之内其距為癸亢)此員塹¶
堵之全體也¶
於是又從亢癸對卯心直剖到底則成員塹堵之半體¶
即方塹堵所容也此員塹堵斜面之髙俱為其所當距¶
緯弧之切線渾員上弧三角法以距緯切線與赤道平¶
<pb:KR3f0026_WYG_074-68b>¶
面之正弦相連為句股而生比例是此形體中所具之¶
理¶
此塹堵體與前圖同惟多一亢奎子乙撱弧以此為撱¶
員界立剖至底令各度俱至赤道而去其外方則成¶
員塹堵真體¶
此員塹堵為用子甲丑句股形之所頼子甲為距弧切¶
線甲丑為赤道正弦也又子甲如股甲丑如句法為子¶
甲與甲丑若亢氐與氐卯¶
<pb:KR3f0026_WYG_074-69a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_074-69b>¶
　前圖為從心眎邉此為從邉眎心盖因欲顯圓塹堵¶
　内方直形故為右觀之象與前圖一理惟多一己庚¶
　辛乙撱弧(前圖亢奎子乙撱弧在黄道斜面/此圖己庚辛乙撱弧在赤道平面)¶
員塹堵有二¶
若自斜面之黄道象限各度直剖至赤道平面亦成員¶
塹堵象限然又在剖渾員體分之内其體以斜面為正¶
象限但斜立耳其底在赤道者轉成撱員¶
此撱員形在赤道象限之内惟乙點相連此即簡平儀¶
<pb:KR3f0026_WYG_074-70a>¶
之理¶
其撱之法則以卯乙半徑為大徑癸氐距弧之餘弦卯¶
巳為小徑小徑當二至大徑當二分與前法正相反然¶
其比例等何也割線與全數若全數與餘弦也¶
此員塹堵以撱形為底象限為斜面以距度逐度之正¶
弦為其髙乃黄道距緯相求用兩正弦之所頼也¶
此員塹堵内又容小方塹堵乃郭太史所用員容方直¶
也¶
<pb:KR3f0026_WYG_074-70b>¶
渾員因斜剖作角而生比例成方員塹堵形其角自○¶
度一分以至九十度凡五千四百則方員塹堵亦五千¶
四百矣(乙角以春分為例則其度二十三度半强其實/自一分至九十度並得為乙角合計之則五千)¶
(四/百)¶
每一塹堵依度對心剖之成立句股錐及方句股錐之¶
眠體自○度一分至大距止亦五千四百¶
以五千四百自乗凡二千九百一十六萬而渾員之體¶
之勢乃盡得其比例烏呼至矣¶
<pb:KR3f0026_WYG_074-71a>¶
每度分有方塹堵方塹堵内函赤道所生撱體赤道撱¶
體内又函黄道所生撱體黄道撱體内又函小方塹堵每¶
度分有此四者則一象限内為五千四百者四共二萬¶
一千六百(以乙角五四○○乗之則/一一六六四○○○○)¶
每度有正有餘對心斜分則正度成句股錐餘度成方¶
底句股錐之眠體一象限凡四萬三千二百(以五四○/○乘之則)¶
(二三三二八/○○○○)¶
<pb:KR3f0026_WYG_074-72a>¶
員容方直簡法序¶
古未有預立算數以盡句股之變者有之自西洋八綫¶
表始古未有作為儀器以寫渾員内句股之形者自愚¶
所撰立三角始立三角之儀分之曰句股錐形曰句股¶
方錐形合之則成塹堵形其稱名也小其取類也大徑¶
寸之物以狀渾員而弧三角之理如指諸掌即古法之¶
通於弧三角者亦如指諸掌矣雖然猶無解於古法之¶
不用割切也故復作此簡法以互徵之而授時厯三圖¶
<pb:KR3f0026_WYG_074-72b>¶
附焉盖理得數而彰數得圖而顯圖得器而真草野無¶
諸儀象藉兹以自釋其疑不敢自私故以公之同好云¶
爾(句股錐形是以西法通國法句鈠方錐形是以郭法/通西法今此簡法是専解郭法而兩法相同之故自)¶
(具其/中)¶
<pb:KR3f0026_WYG_074-73a>¶
員容方直儀簡法(即句股方錐之方直儀而不用割切/線祗以各弧正弦矢度相求其用己)¶
(足亦不/須用角)¶
　¶
　¶
　¶
　¶
　¶
立面中有句股形二其一大句股形(癸巳/乙)以黄道半徑¶
<pb:KR3f0026_WYG_074-73b>¶
(癸/乙)為弦大距度正弦(癸/巳)為股大距度餘弦(巳/乙)為句其一¶
小句股形(壬戊/乙)以黄道餘弦(壬/乙)為弦距緯正弦(壬/戊)為股¶
楞線(戊/乙)為句¶
<pb:KR3f0026_WYG_074-74a>¶
平面中亦有句股形二其一小句股形(庚戊/乙)以距緯丙¶
甲之餘弦(庚/乙)為弦以黄道正弦(戊/庚)為股楞綫(戊/乙)為句其¶
一大句股形(甲辛/乙)以赤道半徑(甲/乙)為弦以赤道正弦(甲/辛)¶
為股赤道餘弦(辛/乙)為句(戊乙線于弧度無取然平立二/形並得此補成句股謂之楞線)¶
　　　　黄道正弦本在斜平面而能移于平面者有¶
　　　　相望兩立線(丙庚/壬戊)為之限也距度正弦本在¶
　　　　斜立面而能移於立面者有上下兩横線(丙/壬)¶
　　　　(庚/戊)為之限也此四線(兩立/兩横)相得成長方其立¶
<pb:KR3f0026_WYG_074-74b>¶
如堵故又曰弧容直濶也¶
<pb:KR3f0026_WYG_074-75a>¶
有大距有黄道而求距緯　更之可求大距　反之可求黄道¶
　一　半徑　　　癸乙　一　黄道餘弦　一　大距正弦¶
　二　大距正弦　癸己　二　距緯正弦　二　半徑¶
　三　黄道餘弦　壬乙　三　半徑　　　三　距緯正弦¶
　四　距緯正弦　壬戊　四　大距正弦　四　黄道餘弦¶
有赤道有距緯而求黄道　更之可求赤道　反之可求距緯¶
　一　半徑　　　甲乙　一　距緯餘弦　一　赤道正弦¶
　二　赤道正弦　甲辛　二　黄道正弦　二　半徑¶
<pb:KR3f0026_WYG_074-75b>¶
　三　距緯餘弦　庚乙　三　半徑　　　三　黄道正弦¶
　四　黄道正弦　庚戊　四　赤道正弦　四　距緯餘弦¶
<pb:KR3f0026_WYG_074-76a>¶
郭太史本法¶
弧矢割員圖(見授時厯/草下並同)¶
　　　　　　　　　　凡渾員中割成平員任割平¶
　　　　　　　　　　員之一分成弧矢形皆有弧¶
　　　　　　　　　　背有弧弦有矢割弧背之形¶
　　　　　　　　　　而半之則有半弧背有半弧¶
　　　　　　　　　　弦有矢　因弧矢生句股形¶
　　　　　　　　　　以半弧弦為句(即正/弦)矢減半¶
<pb:KR3f0026_WYG_074-76b>¶
徑之餘為股(即餘/弦)半徑則常為弦　句股内又成小句¶
股則有小句小股小弦而大小可以互求或立或平可¶
以互用(平視側視二/圖皆從此出)¶
<pb:KR3f0026_WYG_074-77a>¶
側視之圖¶
　　　　　　　　　　横者為赤道(赤道一規因旁/視如一直線黄)¶
　　　　　　　　　　(道/同)¶
　　　　　　　　　　斜者為黄道¶
　　　　　　　　　　因二至黄赤之距成大句股¶
　　　　　　　　　　(即外/圈)¶
　　　　　　　　　　因各度黄赤之距成小句股¶
　¶
<pb:KR3f0026_WYG_074-77b>¶
平視之圖¶
　　　　　　　　　　外大員為赤道¶
　　　　　　　　　　内撱者黄道(從兩極平視則/黄道在赤道内)¶
　　　　　　　　　　(而成/撱形)¶
　　　　　　　　　　有赤道各度即各其有半弧¶
　　　　　　　　　　弦以生大句股¶
　　　　　　　　　　又各有其相當之黄道半弧¶
　　　　　　　　　　弦以生小句股(此二者皆/可互求)¶
<pb:KR3f0026_WYG_074-78a>¶
授時厯求黄赤内外度及黄赤道差法¶
置黄道矢(本法用帶從三/乗方求各度矢)去減周天半徑(即立面黄/道半徑)餘¶
為黄赤道小弦(即黄道餘弦也半徑/為大弦故此為小弦)置黄赤道小弦以¶
二至内外半弧弦(即二至大距度正弦當時/實測為二十三度九十分)乘之為實¶
黄赤大弦(即周天半徑以其為立面/大句股之弦故稱大弦)為法除之得黄赤¶
道内外半弧弦(即各度黄赤距度正弦也原法以矢度/度半背弦差加入半弧弦得内外半弧)¶
(背今/省)¶
又置黄赤道小弦以黄赤道大股(即二至内外度餘弦/也在立面大句股形)¶
<pb:KR3f0026_WYG_074-78b>¶
(為大/股)乗之為實黄赤道大弦為法除之(解見/前)得黄赤道¶
小股(即立面平面兩小句股同用之楞/線在立面與大股相比故稱小股)置黄道半弧弦¶
(即黄道正弦也原法以黄道矢/求半背弦差減黄道度得之)自乗為股冪黄赤小股¶
自乗為句冪(即楞綫也先在立面為小句股形之股今/又為平面句股形之句故其冪稱句冪)¶
兩冪並之為實開平方法除之為赤道小弦(即各度黄/赤距度餘)¶
(弦也周天半徑為平面上大句股之弦/故稱大弦則此為小句股弦當稱小弦)置黄道半弧弦¶
以周天半徑乗之為實赤道小弦為法除之得赤道半¶
弧弦(即赤道正弦也原法求半背弦/差以加半弧弦得赤道今省)¶
<pb:KR3f0026_WYG_074-79a>¶
論曰弧矢割員者平員法也以測渾員則有四用一曰¶
立弧矢勢如張弓以量黄赤道二至内外度即側立圖¶
也一曰平弧矢形如伏弩以量赤道即平視圖也一曰¶
斜弧矢與平弧矢同法而平面邉髙邉下其庋起處如¶
二至内外之度以量黄道即平視圖中小句股也一曰¶
斜立弧矢與立弧矢同法而其立稍偏以量黄赤道各¶
度之内外度即側立圖中小句股也自離二至一度起¶
至近二分一度止一象限中逐度皆有之但皆小於二¶
<pb:KR3f0026_WYG_074-79b>¶
至之距邢臺郭太史弧矢平立三圖中具此四法即弧¶
三角之理無不可通言簡而意盡包舉無窮好古者所¶
當珤愛而&KR0343;翫也¶
又論曰割員之算始于魏劉徽至劉宋祖冲之父子尤¶
精其術唐宋以算學設科古書猶未盡亡邢臺葢有所¶
本厥後授時厯承用三百餘年未加修改測箕之講求¶
益稀學士大夫既視為不急之務而臺官株守成法鮮¶
諳厥故驟見西術羣相駭詫而不知舊法中理本相同¶
<pb:KR3f0026_WYG_074-80a>¶
也疇人子弟多不能自讀其書又忌人之讀而各私其¶
本久之而書亦不可問矣攷元史厯成之後所進之書¶
凡百有餘卷(郭守敬傳有修改源流及測騐等書齊履/謙傳有經串演撰諸書明厯法之所以然)¶
今其存軼並不可攷良可浩嘆然天下之人豈無有能¶
藏弆遺文以待後學者庶幾出以相證予於斯圖之義¶
類多通而深有望於同志矣¶
問元初有回回厯法與今西法大同小異邢臺葢㑹通¶
其説而為之故其法相通若是與曰九章句股作於𨽻¶
<pb:KR3f0026_WYG_074-80b>¶
首為測量之根本三代以上學有専家大司徒以三物¶
教民而數居六藝之一秦火以後吾中土失之而彼反¶
存之至於流逺𣲖分遂以各名其學而不知其本之同¶
也况東西共戴一天即同此句股測員之法當其心思¶
所極與理相符雖在數萬里不容不合亦其必然者矣¶
攷元初有西域人進萬年厯未經試用迨明洪武年間¶
始命詞臣吴伯宗西域大師馬沙亦黒等譯回回厯書¶
三卷然亦粗具筭法立成並不言立法之原究竟不知¶
<pb:KR3f0026_WYG_074-81a>¶
其所用何法或即今三角八綫或更有他法俱無可攷¶
雖其子孫莫能言之攷元史所載西域人晷影堂諸製¶
與郭法所用簡儀髙表諸器無一同者或測量之理觸¶
類増智容當有之然未見其有㑹通之處也徐文定公¶
言回回厯緯度凌犯稍為詳宻然無片言隻字言其立¶
法之故使後来入室無因更張無術盖以此也又據厯¶
書言新法之善係近數十年中所造則亦非元初之西¶
法矣而與郭圖之理反有相通豈非論其傳各有本末¶
<pb:KR3f0026_WYG_074-81b>¶
而精求其理本無異同耶且郭法用員容方直起算冬¶
至西法用三角起算春分郭用三乗方以先得矢西用¶
八綫故先得弦又西専用角而郭只用弧西兼用割切¶
而郭只用弦種種各别而不害其同有所以同者在耳¶
且夫數者所以合理也厯者所以順天也法有可采何¶
論東西理所當明何分新舊在善學者知其所以異又¶
知其所以同去中西之見以平心觀理則弧三角之詳¶
明郭圖之簡括皆足以資探索而啓深思務集衆長以¶
<pb:KR3f0026_WYG_074-82a>¶
觀其㑹通毋拘名相而取其精粹其於古聖人創法流¶
傳之意庶幾無負而羲和之學無難再見於今日矣¶
<pb:KR3f0026_WYG_074-83a>¶
角即弧解¶
問古法只用弧而西法用角有以異乎曰角之度在弧¶
　　　　　故用角實用弧也何以明其然也假如辰¶
　　　　　庚己三角形有庚鈍角有己庚辰庚二邉¶
　　　　　欲求諸數依垂弧法于不知之辰角打線¶
　　　　　線先補求辰辛及辛庚成辰辛庚三角虚¶
　　　　　形此必用庚角以求之而庚角之度為丙¶
　　　　　丁是用庚角者實用丙丁也其法庚丙九¶
<pb:KR3f0026_WYG_074-83b>¶
十度之正弦(即半/徑)與丙丁弧之正弧(即庚角/正弦)若庚辰正¶
弦與辰辛正弦是以大句股之例例小句股也又丙丁¶
弧之割線(即庚角/割線)與庚丁九十度之正弦(亦即半徑凡/角度所當弧)¶
(其兩邊並/九十度)若庚辰之切線與庚辛之切線亦是以大句¶
股之例例小句股也¶
既補成辰辛巳三角形可求巳角而巳角之度為乙甲¶
是求巳角者實求乙甲也其法辛己弧之正弦與辰辛¶
弧之切線若己甲象弧之正弦(即半/徑)與乙甲弧之切線¶
<pb:KR3f0026_WYG_074-84a>¶
(即己角/切線)是以小句股例大句股也¶
又如己辰庚形庚為鋭角當自不知之辰角打線分為¶
　　　　　二形以求諸數其一辰辛庚分形先用庚¶
　　　　　角而庚角之度為丙丁用庚角實用丙丁¶
　　　　　也法為丙庚象弧之正弦(即半/徑)于丙丁弧¶
　　　　　之正弦(即庚角/正弦)若辰庚之正弦與辰辛之¶
正弦又丙庚象弧之正弧(即半/徑)與丙丁弧之餘弦(即庚/角餘)¶
(弦/)若辰庚之切線與辛庚之切線是以大句股例小句¶
<pb:KR3f0026_WYG_074-84b>¶
股也¶
其一辰辛己分形(以庚辛減己/庚得己辛)有辰辛己辛二邉可求¶
己角而己角之度為乙甲求己角實求乙甲也法為己¶
辛之正弦與辰辛之切線若己甲象&KR0707;之正弦(即半/徑)與¶
乙甲弧之切線(即己角/切線)是以小句股例大句股也¶
一系　用角求弧是以大句股比例比小句股用弧求¶
角是以小句股比例比大句股¶
　厯算全書卷六十¶
