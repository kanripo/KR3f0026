# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:09.606206
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 小引
<pb:KR3f0026_WYG_009-1a>¶
小引¶
環中黍尺者所以明平儀弧角正形乃天外觀天之法¶
而渾天之畫影也天圜而動無晷刻停而六合以内經¶
緯厯然亘萬古而不變此即常静之體也人惟囿於其¶
中不惟常動者不能得其端倪即常静之體所為經緯¶
厯然者亦無能擬諸形容惟置身天外以平觀大圜之¶
立體則周天三百六十經緯之度擘劃分明皆能變渾¶
體為平面而寫諸片楮按度攷之若以玻璃水晶通明¶
<pb:KR3f0026_WYG_009-1b>¶
之質琢成渾象而陳之几案也又若有鏤空玲瓏之渾¶
儀取影於燭而惟肖也故可以算法證儀亦可以量法¶
代算可以獨喻可以衆曉平儀弧角之用斯其妙矣庚¶
辰中秋鼎偶霑寒疾諸務屏絶展轉牀褥間斗室虚明¶
心閒無寄秋光入户秋夜彌長平時測算之緒來我胸¶
臆積思所通引伸觸類乃知厯書中斜弧三角矢線加¶
減之圖特以推明算理故為斜望之形其弧線與平面¶
相離聊足以彷彿意象啓人疑悟而不可以實度比量¶
<pb:KR3f0026_WYG_009-2a>¶
固不如平儀之經緯皆為實度弧角悉歸正形可以算¶
即可以量為的確而簡易也病間録枕上之所得輙成¶
小帙然思之所引無方而筆之所追未能什一庶存大¶
致竢同志之講求耳(此第一卷原序/也餘詳目録)¶
康熈三十有九年重九前七日勿菴力疾書時年六十¶
有八¶
#+PROPERTY: JUAN 卷九 
<pb:KR3f0026_WYG_009-3a>¶
欽定四庫全書¶
　厯算全書卷九¶
　　　　　　　　　　　　　宣城梅文鼎撰¶
　環中黍尺卷一之二¶
總論¶
有垂弧及次形而斜弧三角可算乃若三邊求角則未¶
有以處也環中黍尺之法則可以三邊求角(如有黄赤/兩緯度可)¶
(求其/經)可以徑求對角之邊(如有黄道經緯可/徑求赤道之緯)立術超妙¶
<pb:KR3f0026_WYG_009-3b>¶
而取徑遥深非專書備論難諳厥故矣書成於康熈庚¶
辰非一時之筆故與舉要各自為首尾¶
凡測算必有圖而圖弧角者必以正形厥理斯顯于是¶
以測渾圓則衡縮欹衺環應無窮殆不翅纍黍定尺也¶
本書命名盖取諸此¶
用八綫至弧度而竒然理本平實以八綫量弧度至用¶
矢而簡然義益多通要亦惟平儀正形與之相應一卷¶
之先數後數所為直探其根以發其藏也¶
<pb:KR3f0026_WYG_009-4a>¶
平儀以視法變渾為平而可算者亦可量即眎度皆實¶
度矣二卷之平儀論所以博其趣而三極通幾其用法¶
也(黍尺名書/于兹益著)¶
矢度之用已詳首卷而餘弦之用亦可參觀故又有三¶
卷之初數次數也　初數次數本用乗除亦可以加減¶
代之故有加減法以疏厥義(自三卷以後非非一時所/撰今以類相附而仍各為)¶
(之/卷)¶
四卷之甲乙數即初數次數之變也而彼以乗除此以¶
<pb:KR3f0026_WYG_009-4b>¶
加減則繁簡殊矣¶
五卷之法亦加減也而特為省徑故稱㨗焉(用初數不/用次數用)¶
(矢度不用餘弦以視/甲乙數又省其半)然不可不知其變故又有補遺之¶
術也¶
恒星厯指之法别成規式而以加減法相提而論固異¶
名而同實是以命之又法也¶
　(以上環中黍尺之法約之有六用乘除者二其一先/數後數其一初數次數也用加減者四初數次數也)¶
　(甲乙數也捷法也又法也本書中具此六/術然而加減捷法其尤為善之善者歟)¶
<pb:KR3f0026_WYG_009-5a>¶
外有不係三邊求角之正用並可通之以加減之法者¶
是為加減通法盖術之約者其理必精數之確者為用¶
斯博並附數則于五卷之末以發其例¶
　弧三角用平儀正形之理¶
作圖之法有二一為借象一為正形以平寫渾不得已¶
而為側睨遥望之形以曲狀其變然多借象而非正形¶
兹一準平儀法度寘二極于上下而從旁平視之(如置/身大)¶
(員之表以/觀大員)則渾球上凸面之經緯弧角一一可寫于平¶
<pb:KR3f0026_WYG_009-5b>¶
面而悉為正形于是測望之法步算之源皆不煩箋疏¶
而解¶
<pb:KR3f0026_WYG_009-6a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_009-6b>¶
　平儀用實度之理¶
斜視之圖無實度可紀(弧角之形聊足相擬/其實度非算不知)兹者平儀¶
既歸正形則度皆實度循圖可得即量法與算法通為¶
一術(以横徑查角度以距/緯查弧度並詳二卷)¶
　平儀用矢線之理¶
八線中有矢他用甚稀乃若三邊求角則矢綫之用為¶
多而又特為簡易信古人以弧矢測渾員其法不易然¶
亦惟平儀正形能著其理(下文/詳之)¶
<pb:KR3f0026_WYG_009-7a>¶
　矢線之用有二¶
一矢線為角度之限　鈍角用大矢　鋭角用小矢(小/矢)¶
(即正矢也從半徑言之為/正矢從全徑言之為小矢)法曰置角度于平儀之周則¶
平員全徑為角綫所分而一為小矢一為大矢(平儀横/徑即渾)¶
(員之腰圍故大矢即鈍/角度小矢即鋭角度)¶
如圖渾球上甲戊甲丁甲丙三小弧與甲已同度故同¶
用甲已為正矢丁乙戊乙丙乙三過弧與已乙同度故¶
同用已乙為大矢¶
<pb:KR3f0026_WYG_009-7b>¶
　¶
　¶
　¶
　¶
　¶
一矢較為弧度之差　大弧用大矢(弧度過象限為大/弧故大矢亦大于)¶
(半/徑)小弧用小矢(弧度不及象限為小/弧故正矢小于半徑)較弧與對弧並同¶
法曰置較弧對弧于員周(角旁兩弧之較為較弧亦/曰存弧對角之弧為對弧)¶
<pb:KR3f0026_WYG_009-8a>¶
(亦曰/底弧)則各有矢線而同軸可得其差謂之兩矢較也¶
較弧對弧並小則為兩正矢之較(兩弧俱象限以/下故俱用正矢)¶
較弧小對弧大為正矢大矢之較(較弧在象限以下用/正矢對弧過象限用)¶
(大/矢)¶
較弧對弧並大為兩大矢之較(兩弧俱過象限/故俱用大矢)¶
凡較弧必小於對弧則較弧矢亦小於對弧矢故無以¶
較弧大矢較對弧正矢之事法所以恒用加也(若較弧/用大矢)¶
(則對弧/必更大)¶
<pb:KR3f0026_WYG_009-8b>¶
　　　　　　　　　如圖丑乙弧之正矢辛乙(庚乙/寅乙)¶
　　　　　　　　　(二弧/同用)子乙弧之正矢壬乙(癸乙/夘乙)¶
　　　　　　　　　(同/用)則辛壬為兩矢之較即為(癸/乙)¶
　　　　　　　　　(寅/乙)兩弧度之較也(或丑乙與子/乙或庚乙與)¶
　　　　　　　　　(癸乙或寅乙/與卯乙並同)　又如戊乙弧之¶
大矢已乙與丑乙弧之正矢辛乙相較得較已辛或子¶
乙弧之正矢壬乙與丙乙弧之大矢已乙相較得較巳¶
壬皆大矢與正矢較也　又如甲丑弧之大矢辛甲與¶
<pb:KR3f0026_WYG_009-9a>¶
甲夘弧之大矢壬甲相較得較辛壬則兩大矢較也¶
約法¶
凡求對角之弧並以角之矢為比例(鈍角用大矢/鋭角用正矢)求得¶
兩矢較(半徑方一率正弦矩一率/角之矢三率兩矢較四率)以加較弧之矢(較弧/大用)¶
(大矢較弧/小用正矢)得對弧矢加滿半徑以上為大矢其對弧小¶
(遇象/限)加不滿半徑為小矢其對弧小(不過/象限)此不論角之¶
鋭鈍邊之同異通為一法¶
凡三邊求角並以兩矢較為比例求角之矢(半徑方一/率餘割矩)¶
<pb:KR3f0026_WYG_009-9b>¶
(二率兩矢較三/率角之矢四率)得數大于半徑為大矢其角則鈍得數¶
小于半徑為正矢其角則鋭亦不論邊之同異通為一¶
法¶
問用矢用餘弦異乎曰矢餘弦相待而成者也可以矢¶
算者亦可用餘弦立算但加減尚須詳審若矢線則一¶
例用加尤為簡妙¶
先數後數法¶
　(此以平儀弧角正形解渾球上斜弧/三角用矢度矢較為比例之根也)¶
<pb:KR3f0026_WYG_009-10a>¶
　(先得數者正弦上距等圈矢也與角之矢/相比後得數者而矢較也與較弧矢相加)¶
設丙乙丁斜三角形　有乙鋭角　有丙乙弧小于象¶
　　　　　　　　　　　限丁乙弧大于象限(是為/角旁)¶
　　　　　　　　　　　(之兩弧/不同類)　求丁丙為對角¶
　　　　　　　　　　　之弧　用較弧(角旁兩/弧相減)及¶
　　　　　　　　　　　對弧兩正矢之較為加差¶
　　　　　　　　　　　法以大小兩邊各引長之¶
　　　　　　　　　　　滿半周遇于戊作戊甲乙¶
<pb:KR3f0026_WYG_009-10b>¶
圜徑　又于圜徑折半處(巳/)命為渾圜心　又自己心¶
作横半徑(如巳/寅辛)則寅辛即乙角之弧亦即為乙角之矢¶
(平視之為矢度實即/角度之弧躋縮而成)而寅已即乙角之餘弧亦即為乙¶
角餘弦(因視法能令餘/弧躋縮成餘弦)　又自丁作横半徑(巳/辛)之平行¶
線(如壬/丁甲)此平行線即乙丁大邊之正弦(因平視故乙丁/小于乙壬其實)¶
(乙丁弧之度與乙壬同大今壬甲既為戊/壬及乙壬之正弦亦即為乙丁之正弦矣)而此正弦(壬/甲)¶
又即為距等圈之半徑也(想戊巳乙為半渾圜之中剖/國面側立形乃自壬丁甲横)¶
(切之則壬甲為/其横切之半徑)則其丁壬分線亦為距等圈上丁壬弧¶
<pb:KR3f0026_WYG_009-11a>¶
之矢線矣(有距等圈半/徑即有其弧)而此大小兩矢線各與其半徑¶
之比例皆等(己辛大圜之半徑大故寅辛矢亦大甲壬/距等圈之半徑小故壬丁矢亦小然其度)¶
(皆乙角故比例一也距等雖用戊角/而戊角即乙角有兩弧線限之故也)法為已辛與甲壬¶
若寅辛與壬丁¶
一率　半徑已辛¶
二率　(大弧/正弦)壬甲(卯距等圈/之半徑)¶
三率　(乙角/矢)寅辛¶
四率　(先得/數)壬丁(即距等圏/之正矢)¶
<pb:KR3f0026_WYG_009-11b>¶
次從丙向已心作丙巳半徑此線為加減之主線(以較/弧對)¶
(弧俱用為半/徑而生矢度)　又從壬作壬夘為壬丙較弧之正弦(壬/乙)¶
(既同丁乙則丁乙弧之/大于丙乙其較為壬丙)　又從丁作癸丁午線為丁丙¶
對弧之正弦(因平視故丁丙弧小于癸丙其實丁丙弧/與癸丙同大癸午既為癸丙正弦亦即丁)¶
(丙之正/弦矣)因兩正弦平行又同抵巳丙半徑為十字正方¶
角故比例生焉此立算之根本　又從丁作丁子線與¶
午夘平行而等(以有對弧較弧兩/正弦為之限也)成壬丁子句股形¶
又從丙作丙辰線為乙丙小邊之正弦成已丙辰句股¶
<pb:KR3f0026_WYG_009-12a>¶
形　此大小兩句股形相似(巳丙辰與卯已奎小形相/似則亦與壬丁子形相似)¶
(等角等/勢故也)法為丙已與辰丙若壬丁與丁子¶
一率　半徑丙已　弦¶
二率　(小弧/正弦)辰丙　股¶
三率　(先得/數)壬丁　小弦¶
四率　(兩矢/較)丁子　小股¶
省算法用合理¶
　(因上兩宗内各冇先得數而一/為三率一為四率故對去不用)¶
<pb:KR3f0026_WYG_009-12b>¶
　¶
　¶
　¶
　¶
乃以後得數為矢較加較弧矢(以午夘加/夘丙也)成對弧矢(午/丙)¶
末以對弧矢(午/丙)減半徑(巳/丙)成對弧餘弦(午/已)檢表得對弧¶
(丁/丙)之度¶
　又法　以後得數減較弧餘弦(以午夘/減夘已)成對弧餘弦¶
<pb:KR3f0026_WYG_009-13a>¶
　(午/己)檢表得對弧(丁/丙)度亦同(兩正矢之較即兩餘弦較/也故加之得矢者減之即)¶
　(得餘/弦)¶
若先有三邊而求乙鈍角則反用其率(因前四率反之/以首率為次率)¶
(三率為/四率)¶
　¶
　¶
　¶
　¶
<pb:KR3f0026_WYG_009-13b>¶
以乙角矢(寅/辛)減半徑(辛/巳)得餘弦(寅/巳)檢表得乙角之度¶
　　右銳角以二邊求對邊及三邊求角並以兩矢較¶
　　為加差(以差加較弧矢得對弧/大三邊求角則為三率)亦為兩餘弦較(依/又)¶
　　(法以差減較弧餘弦為對弧餘弦/三邊求角則兩餘弧相減為三率)　角旁弧異類¶
　　對邊小¶
設亥乙丁斜弧三角形　有乙鈍角　有亥乙小弧丁¶
乙大弧　求亥丁(對角/弧)　用較弧正矢與對弧大矢之¶
較為加差¶
<pb:KR3f0026_WYG_009-14a>¶
　　　　　　　　　　　　　戊乙徑為取角度之¶
　　　　　　　　　　　　　根亢寅角度及房甲¶
　　　　　　　　　　　　　與亥虚兩正弦皆依¶
　　　　　　　　　　　　　之以立¶
　　　　　　　　　　　　　大矢即鈍角之弧度¶
　　　　　　　　　　　　　小矢即鋭角之弧度¶
　　　　　　　　　　　　　亥斗徑為加減之根¶
　　　　　　　　　　　　　房氐及危心兩正弦¶
<pb:KR3f0026_WYG_009-14b>¶
依之以立　有兩正弦即有兩餘弦及大小矢而加減¶
之用生焉¶
法以大小兩邊各引長之滿半周遇于戊　又依小邊¶
半周(乙亥/戊)補其餘半周(戊辛/乙)成全圓　又從戊至乙作¶
圓徑　又作亢辛横徑兩徑相交于已即圓心　則寅¶
辛為乙角之小矢而寅亢為乙角之大矢(寅已亢即乙/鈍角之弧度)¶
(平視之/成大矢)　若自寅點作直線與戊乙平行取距戊乙之¶
度加象限即角度　又從丁作房丁壬横線與亢辛横¶
<pb:KR3f0026_WYG_009-15a>¶
徑平行此線即丁乙大邉正弦之倍數(房丁壬與亢辛/平行則房乙即)¶
(丁乙也因平視故丁乙小于房乙耳而房甲既為房乙/之正弦亦即丁乙正弦也房甲既為正弦房壬則倍正)¶
(弦矣倍正/弦即通弦)而此(房/壬)倍正弦又即為距等圏之全徑(想全/體渾)¶
(圓從壬丁房横切之成/距等圈而房壬其全徑)則房丁分線亦即為距等圏上¶
丁甲房弧之大矢(有距等圈全徑即有其/全圏而房甲丁其切弧)而此兩大矢¶
線各與其全徑之比例皆等(亢辛全徑大故寅亢大矢/亦大房壬距等圏之全徑)¶
(小故房丁大矢亦小然其度皆乙角之度在乙丁戊及/乙房戊兩弧線之中故各與其全圓之比例等而其大)¶
(矢亦各與其全/徑之比例等)即各與其半徑之比例亦等(若以甲為/心壬為界)¶
<pb:KR3f0026_WYG_009-15b>¶
(作半圓于房壬線上/則距等之弧度見矣)法為亢辛(全/徑)與房壬(距等全徑/即倍正弦)若¶
寅亢(鈍角/大矢)與房丁(先得數亦/距等大矢)而亢已(半/徑)與房甲(乙丁正/弦亦距)¶
(等半/徑)亦若寅亢與房丁¶
一率　亢巳(半/徑)¶
二率　房甲(大邉之正弦/亦距等半徑)¶
三率　寅亢(鈍角/大矢)¶
四率　房丁(先得數亦/距等大矢)¶
次從亥過巳心作亥已斗全徑為加減主線(較弧對弧/之弦俱過)¶
<pb:KR3f0026_WYG_009-16a>¶
(此全徑而/生大小矢)　又從房作房氐線為房亥較弧之正弦(准/前)¶
(論房乙同丁乙則丁乙/之大于亥乙其較房亥)　又從丁作心丁婁線與房氐¶
正弦平行而交亥斗徑于危如十字則此線為亥丁對¶
弧之倍正弦(因視法心亥弧大于亥丁其實即亥丁也/亥丁為平視躋縮之形心亥為正形而心)¶
(危者心亥弧之正弦也是即亥丁/弧之正弦而心丁婁其倍弦矣)　又從丁作丁女線¶
與斗亥徑平行亦引房氐較弧之正弦為通弦而與丁¶
女線遇于女成丁女房句股形　又從亥作亥虚線與¶
亢辛横徑及大邊之正弦房甲俱平行成亥虚已句股¶
<pb:KR3f0026_WYG_009-16b>¶
形　此大小兩句股形相似(亥巳即徑線與丁女平行/亥虚與房甲丁平行則大)¶
(形之丁角與小形之亥角等而女/與虚並正角則為等角而相似)法為已亥(半/徑)與亥虚¶
(小邊/正弦)若房丁(先得數而/距等大矢)與丁女(後得數亦即氐危為較/弧正矢氐亥及對弧大)¶
(矢危亥/之較)¶
一率　半徑已亥　弦¶
二率　(小邊/正弦)亥虚　句¶
三率　(先得/數)房丁　大弦¶
四率　(後得/數)丁女　大句¶
<pb:KR3f0026_WYG_009-17a>¶
　乃以省算法平之¶
　¶
　¶
　¶
　¶
乃以後得數加較弧正矢(以氐危加氐/亥成危亥)為對弧大矢内¶
减半徑得對弧餘弦檢表得度以減半周為對弧之度¶
　又法于後得數内減去較弧餘弦成對弧餘弦(于氐/危内)¶
<pb:KR3f0026_WYG_009-17b>¶
　(減氐巳其餘危/巳即對弧餘弦)乃以餘弦檢表得度以減半周為對弧¶
　之度　大矢與小矢之較即兩餘弦併也内減去一¶
　餘弦即得一餘弦矣觀圖自明　前用鋭角是于較¶
　弦餘弦内減得數為對弧餘弦此用鈍角是于得數¶
　内減較弧餘弦為對弧餘弦¶
若有三邊而求角度者則反用其率¶
一半徑上方　　　　一兩正弦矩　　半徑上方¶
二兩正弦矩　　　　二半徑上方　　兩餘割相乗矩¶
<pb:KR3f0026_WYG_009-18a>¶
三鈍角大矢寅亢　　三兩餘弦并氐危(即較弧正矢與/對弧大矢之較)¶
四兩餘弦并丁女(即氏/危)四鈍角大矢寅亢¶
乃于所得大矢内減去半徑成餘弦以餘弦檢表得度¶
用減半周為鈍角之度¶
　　　右鈍角求對邊及三邊求鈍角並用兩矢之較¶
　　　為加差(以差加較弧正矢得對弧大/矢又為三邊求角之三率)亦為兩餘¶
　　　弦并(依又法減較弧餘弦得對弧餘弦/三邊求角即并兩餘弦為三率)　其鈍¶
　　　角旁兩弧異類對弧大¶
<pb:KR3f0026_WYG_009-18b>¶
　　　　　　　　　　設丁辛乙斜弧三角形¶
　　　　　　　　　　有辛丁邊(五十度/一十分)丁乙對角¶
　　　　　　　　　　邊(六十/度)辛乙邊(八十/度)三邊並¶
　　　　　　　　　　小求辛鋭角¶
　　　　　　　　　　法先為戊亢辛全員　作戊¶
　　　　　　　　　　辛員徑　又作亢巳横員徑¶
　　　　　　　　　　(兩徑十字相交于巳/心此線上有角度)¶
次于戊辛徑左右任取自辛數至丁如所設角旁小邊¶
<pb:KR3f0026_WYG_009-19a>¶
(五十度/一十分)之數截丁辛為小邊　又從丁過巳作徑線(此/線)¶
(上有加/減度)為較弧對角弧兩正弦所依　仍自辛過丁數¶
至房如所設大邊(八十/度)之數截房丁為大小兩邊之較¶
弧　又自丁過房數至心如所設對邊(六十/度)之數截心¶
丁與乙丁等　仍自丁過辛截婁丁度如心丁乃作婁¶
心直線聨之為心丁對弧之倍正弦　又從房作房甲¶
横線與亢巳横徑平行此為乙辛大邊之正弦(因視法/房辛即)¶
(乙辛/詳後)　次視婁心倍弦與房甲正弦兩線相遇于乙命¶
<pb:KR3f0026_WYG_009-19b>¶
為斜弧形之角　乃從乙角向辛作乙辛弧(此弧亦八/十度與房)¶
(辛同/大)是所設角旁之大邊(理在平儀視法房辛是真度/乙辛是視凸為平躋縮之形)¶
(想平儀原係渾體從房乙甲横切之則自房至甲為距/等圈之九十度從此線上度度作弧至辛極並八十度)¶
(不惟乙辛與房辛同大即甲/辛亦與房心同大也他倣此)　又從乙向丁作乙丁弧¶
(此弧亦六十度/與心丁同大)是所設對角之邊(切渾角以心婁距等/圈而以丁為極則危)¶
(丁亦六十度與心丁同大/矣乙丁同大不言可知)　遂成乙辛丁斜弧三角在¶
球上之形與所設等　又從乙引乙辛弧線至戊成心¶
乙戊半周側立形此線截亢巳半徑于寅則亢寅為辛¶
<pb:KR3f0026_WYG_009-20a>¶
角矢度而寅己其餘弦　次從丁作丁虚横線與房甲¶
正弦平行是為辛丁小邊之正弦　又從房作房夘線¶
與心危婁平行則此線為房丁較弧之正弦其心危則¶
乙丁對弧之正弦　又從乙作乙女線與夘危平行而¶
等(線在兩正弦平行線之/中而赤平行不得不等)是為較弧與對弧兩正矢之¶
較(房夘為較弧正弦則夘已為餘弦而夘丁其矢又心/危為對弧正弦則危巳為餘弦而危丁其矢此兩正)¶
(矢之較為危卯而乙女與之/等則乙女亦兩矢之較矣)¶
法曰巳丁虚句股形與房乙女句股形相似(房乙與丁/虚平行乙)¶
<pb:KR3f0026_WYG_009-20b>¶
(女與巳丁平行則所作之大形丁角小形乙角必/等而大形之虚小形之女並正角則兩形相似)故丁¶
虚(小邊/正弦)與丁巳(半/徑)若乙女(即夘危較弧餘弦/與對弧餘弦之較)與乙房(先/得)¶
(數/)¶
又房甲正弦之分為乙房猶亢巳之分為寅亢其全與¶
分之比例皆相似(從房甲線切渾員成距等圏而房甲/為其半徑猶渾員之有亢巳為半徑)¶
(也兩半徑同為戊寅辛弧線所分則乙房為距等圏半/徑之矢度猶寅亢為大員半徑之矢度也其比例俱相)¶
(似/)故房甲(大邉正弦即/距等圏半徑)與亢巳(大員之/半徑)若乙房(先得數/即距等)¶
(圏之/矢)與寅亢(後得數即/角之矢線)¶
<pb:KR3f0026_WYG_009-21a>¶
以省算法平之即異乘同乘異除同除¶
　¶
　¶
　¶
　¶
　¶
　¶
較弧(二十九度/五十分)餘弦(八六七/四八)正矢(一三二/五二)其較三六七四八¶
<pb:KR3f0026_WYG_009-21b>¶
對弧(六十度/)　　　　(五○○/○○)　　(五○○/○○)¶
一半徑方一○○○○○○○○○○(首率除宜去十/尾乃先于二率)¶
二餘割矩一三二二三二三四○八九(去五位故得數/只去五位即如)¶
三兩矢較　　　　　　　三六七四八(共去十/位也)¶
四銳角矢　　　　　　　四八五九二(用減半徑得辛角/餘弦五一四○八)¶
檢表得五十九度四分為辛角之度(此與厯書所算五/十八度五十三分)¶
(只差十/一分)又法徑求餘弦　法曰房甲之分為乙房而其¶
餘乙甲猶亢已之分為亢寅而其餘寅已也故其全與¶
<pb:KR3f0026_WYG_009-22a>¶
分餘之比例亦相似法為房甲(正/弦)與亢己(半/徑)若乙甲(正/弦)¶
(分線/之餘)與寅已(半徑截矢之餘/即角之餘弦)¶
准前論小邊之正弦虚丁(句/)與半徑丁巳(弦/)若較弧對¶
弧兩矢之較乙女(小/句)與大邊正弦之分線乙房(小/弦)也先¶
求乙房為先得數以轉減大邊正弦房甲得分餘線乙¶
甲¶
一　小邊(五十度一○/)正弦　　丁虚　七六七九一¶
二　半徑　　　　　　　　　丁巳一○○○○○¶
<pb:KR3f0026_WYG_009-22b>¶
三　(較弧二十九度五○/對弧六  十度○○)兩正矢較乙女　三六七四八¶
四　先得數(大邉正弦/之分線)　　　　乙房　四七八五四¶
　以先得數減大邉八十度正弦房甲　九八四八一¶
　得大邊正弦内乙房分線之餘乙甲　五○六二七¶
　未以分餘綫為三率¶
一　大邊正弦　　房甲　九八四四一¶
二　半徑　　　　亢已一○○○○○¶
三　分餘綫　　　乙甲　五○六二七¶
<pb:KR3f0026_WYG_009-23a>¶
四　角之餘弦　　寅已　五一四○七(檢表得五十九度/○四分與先算合)¶
附厯書斜弧三角圖(稍為/校正)¶
　　　　　　　　　　丙乙丁弧三角形¶
　　　　　　　　　　乙丙角旁小弧　壬乙同丁¶
　　　　　　　　　　乙角旁大弧　壬丙為較弧¶
　　　　　　　　　　　癸丙同丁丙為對角之弧¶
　　　　　　　　　　　甲壬為大弧正弦　辰丙¶
　　　　　　　　　　為小弧正弦　壬夘為較弧¶
<pb:KR3f0026_WYG_009-23b>¶
正弦　癸午為對弧正弦　寅辛為乙角之弧　庚辛¶
為乙角之矢　夘丙為較弧之矢　午丙為對弧之矢¶
　午夘為兩矢較　酉壬為先得數　酉子同午夘亦¶
兩矢之較¶
法為全數(己/辛)與大弧正弦(甲/壬)若角之矢(庚/辛)與先得數(酉/壬)¶
又全數(巳/丙)與小弧正弦(辰/丙)若先得數(酉/壬)與兩矢較(酉/子)也¶
一率全之方　二率兩正弦矩　三率角之矢　四率¶
得兩矢較以兩矢較加較弧之矢為對弧之矢¶
<pb:KR3f0026_WYG_009-24a>¶
論曰此因欲顯酉壬為甲壬距等半圈之矢度故特為¶
斜望之形其實丁點原在酉寅點原在庚丁壬弧即酉¶
壬線寅辛弧即庚辛線乙寅丁戊弧原即為乙庚酉戊¶
弧也故以平儀圖之則皆歸正位矣所以者何平儀上¶
惟經度有弧線之形其距等圈緯度皆成直線而寅庚¶
為角度之正弦直立下垂從其頂視之成一點矣丁酉¶
者大弧正弦甲壬上所作距等圈之正弦也從頂視之¶
而成一點與寅庚一也其寅已半徑勢成斜倚從上眎¶
<pb:KR3f0026_WYG_009-24b>¶
之與已庚餘弦同為一線甲丁與甲酉亦然此皆平面¶
正形可以算亦可以量非同斜望比也愚故謂惟平儀¶
為正形也¶
若乙角為鈍角成亥乙丁三角形則當用房亥較弧之¶
正矢(牛/亥)與同丁亥對弧之心亥弧大矢危亥相減成兩¶
矢之較(牛危即/女酉)以較加較弧正矢為對弧大矢(法詳前/例但前)¶
(例鈍角旁小弧不同乙丙故此圖/以相同者論之更見其理之不易)¶
乙為鈍角用大矢之圖¶
<pb:KR3f0026_WYG_009-25a>¶
　(此用平儀正形故/丁與酉同為一點)¶
　¶
　¶
　¶
　¶
　¶
　¶
設角之一邊適足九十度一邊大　用銳角(餘角一/鈍一鋭)¶
<pb:KR3f0026_WYG_009-25b>¶
法為半徑與大邊之正弦若角之矢與兩矢較也亦若¶
角之餘弦與對弧之餘弦¶
　　　　　　　　　　乙丁丙斜三角形　丙丁邊適¶
　　　　　　　　　　足九十度乙丁邊大于九十度¶
　　　　　　　　　　丁鋭角求對邊丙乙　法先作¶
　　　　　　　　　　平員分十字從丁數丁壬及丁丑¶
　　　　　　　　　　並如乙丁度作距等線聫之(壬/丑)¶
　　　　　　　　　　又于壬丑線上取乙點(法以壬巳為度/巳為心作半員)¶
<pb:KR3f0026_WYG_009-26a>¶
(分匀度而自壬/取角度得乙㸃)作庚乙癸直線為對弧之正弦　又取¶
壬丙為較弧作壬夘正弦較弧之矢夘丙對弧之矢癸¶
丙其較夘癸與壬乙等壬已正弦又即距等圈半徑而¶
為丁乙戊弧所分則壬乙如矢乙已如餘弦與角之丙¶
子矢子甲餘弦同比例¶
一　半徑丙甲　　　一　半徑丙甲¶
二　(大邉/正弦)壬已　　　二　(大邉/正弦)壬已¶
三　(角之/矢)子丙　　　三　(角之/餘弦)子甲¶
<pb:KR3f0026_WYG_009-26b>¶
四　(两矢/較)壬乙(即夘/癸)　四　(對弧/餘弦)乙已(即癸/甲)¶
若丁為鈍角　用大矢¶
法為半徑與大邊之正弦若角之大矢與兩矢較也亦¶
若鈍角之餘弦與對弧之餘弦¶
借前圖作乙辛為對角之弧成乙丁辛三角形(三角/俱鈍)作¶
丑午為較弧丑辛正弦(以丑丁同/乙丁故)其庚癸為對弧乙辛¶
之正弦(以庚辛即/乙辛故)較弧之正矢午辛對弧之大矢癸辛¶
其較癸午與丑乙等　依前論壬乙為距等圈小矢則¶
<pb:KR3f0026_WYG_009-27a>¶
乙丑為大矢壬丑為距等圏全徑與其大矢乙丑之比¶
例若丙辛全徑與鈍角之大矢子辛則已丑為距等半¶
徑與其大矢丑乙亦若甲辛半徑與鈍角之大矢子辛¶
也而丑已原為乙丁大邊之正弦(丑乙原與/癸午等)故法為半¶
徑(甲/辛)與鈍角之大矢(子/辛)若大邊之正弦(已/丑)與兩矢較(丑/乙)¶
(或癸/午)也¶
一　半徑甲辛　　一　半徑甲辛¶
二　(大邉/正弦)丑巳　　二　(大邉/正弦)丑已¶
<pb:KR3f0026_WYG_009-27b>¶
三　(鈍角/大矢)子辛　　三　(鈍角/餘弦)子甲¶
四　(兩矢/較)癸午　　四　(對邉/餘弦)乙已(用餘弦入表得度以/減半周得對邉之度)¶
一系　距等圏上弧度所分之矢與餘弦與大矢與其¶
半徑或全徑並與大圏上諸數比例俱等¶
又按前法亦可以算一邉小于象限之三角¶
於前圖取乙戊丙斜弧三角形用戊鋭角(餘角一/鈍一鋭)有丙¶
戊大邊足九十度有乙戊邊小于九十度　求對戊角¶
之乙丙邊¶
<pb:KR3f0026_WYG_009-28a>¶
法從乙㸃作壬已線為小邉乙戊之正弦(以壬戊即/乙戊故)¶
又從乙㸃作庚癸為對弧乙丙之正弦(以庚丙即/乙丙故)　于¶
是較弧之矢為夘丙　對弧之矢為癸丙而得兩矢之¶
較為癸夘　則又引戊乙小邉之弧過半徑于子而合¶
大圏于丁分子丙為戊角之矢子甲為角之餘弦¶
法曰丙甲(半/徑)與壬已(小邉/弦)若子丙(戊角/之矢)與乙壬(兩矢/較)也¶
得乙壬即得癸夘¶
捷法不用較弧但作壬已為小弧乙戊之正弦作庚癸¶
<pb:KR3f0026_WYG_009-28b>¶
為乙丙對弧之正弦其餘弦癸中　又引小邉戊乙分¶
半徑於子得子甲為戊角之餘弦¶
法曰丙甲(半/徑)與壬已(小邉/正弦)若子甲(戊角/餘弦)與乙巳(對邉/餘弦)得¶
乙己得癸甲矣¶
又于前圖取辛戊乙三角形用戊鈍角(餘角/並鋭)有戊辛大¶
邉九十度有戊乙邉小于九十度　求對戊鈍角之辛¶
乙邉¶
用㨗法　于乙㸃作壬丑為乙戊小邉之通弦　作庚¶
<pb:KR3f0026_WYG_009-29a>¶
癸為乙辛對弧之正弦　其餘弦甲癸　又引戊乙小¶
邉割丙辛全徑於子分子辛為鈍角大矢子甲為鈍角¶
餘弦¶
法為甲辛與丑已若子甲與乙巳得乙巳即得癸甲¶
一　半徑甲辛(即丙辛全/徑之半)¶
二　(小邉/王弦)丑已(即壬丑通/弦之半)¶
三　(鈍角/餘弦)子甲¶
四　(對邉/餘弦)癸甲(即乙/巳)¶
<pb:KR3f0026_WYG_009-29b>¶
若先有三邉而求角則反用其率¶
一　半徑¶
二　小邉餘割¶
三　對邉餘弦¶
四　角之餘弦¶
一系凡斜弧三角形有一邉足九十度其餘一邉不拘¶
小大通為一法皆以半徑與正弦若角之矢與兩矢較¶
也亦若角之餘弦與對邉之餘弦¶
<pb:KR3f0026_WYG_009-30a>¶
若置大小邉于員周其算亦同¶
　　　　　　　　　　乙丁丙斜弧三角形　乙丁¶
　　　　　　　　　　邉適足九十度　丁丙邉小¶
　　　　　　　　　　于九十度　有丁銳角　求¶
　　　　　　　　　　對邉丙乙　法于平員邉取¶
　　　　　　　　　　丙丁度作丙已為小邉之正¶
　　　　　　　　　　弦　又自丙作丙甲過心線¶
　　　　　　　　　　　又作壬夘線為丙壬較弧¶
<pb:KR3f0026_WYG_009-30b>¶
之正弦　又作庚乙癸線為對弧乙丙之正弦(庚丙/即乙)¶
(丙/故)　乙壬為丁角之矢　乙甲為丁角之餘弦　癸丙¶
為對弧之矢　癸甲為餘弦　夘丙為較弧之矢　夘¶
甲為餘弦　對弧較弧兩矢之較夘癸(亦即/乙辰)¶
　法曰甲丙已壬乙辰乙甲癸三句股相似故甲丙(半/徑)¶
　與丙已(小邉/正弦)若壬乙(角之/矢)與乙辰(兩矢/較)亦若乙甲(角/之)¶
　(餘/弦)與甲癸(對弧/餘弦)¶
三邉未角法¶
<pb:KR3f0026_WYG_009-31a>¶
　一　半徑壬甲(即甲丙/)　二　(小邉/餘割)甲甲¶
　三　(對弧/餘弦)癸甲　　　　四　(角之/餘弦)乙壬¶
又于前圖取乙戊丙三角形　用戊鋭角(餘角一/鈍一鋭)　有¶
乙戊邉九十度　有戊丙大邉　求對戊角之丙乙邉¶
用㨗法　自丙作丙已為丙戊大邉之正弦　即從丙¶
作丙甲半徑　乃于乙點作庚癸為丙乙對弧之正弦¶
其餘弦癸甲而戊乙弧原分乙甲為戊角之餘弦¶
　法曰甲丙巳句股與乙甲癸相似故甲丙(半/徑)與丙巳¶
<pb:KR3f0026_WYG_009-31b>¶
　　若乙甲(角之/餘弦)與甲癸(對邊/餘弦)¶
若丁為鈍角(餘角/並鋭)　用大矢¶
　　　　　　　　　　借前圖作丑乙為對角之弧¶
　　　　　　　　　　　成丑丁乙三角(丁為/鈍角)　作¶
　　　　　　　　　　丑甲寅徑　又作辛丑較之¶
　　　　　　　　　　正弦辛午　(以辛丁同/丁乙故)　作¶
　　　　　　　　　　丑乙對弧之正弦子酉引過¶
　　　　　　　　　　乙至亥成通弦　又作辛未¶
<pb:KR3f0026_WYG_009-32a>¶
線與酉午平行而等　較弧之正矢午丑對弧之大矢¶
酉丑相較得酉午(亦即/未辛)　乙辛與丁鈍角大矢　乙甲¶
為鈍角餘弦¶
　法曰甲丑已乙辛未乙甲酉三句股相似故甲丑(半/徑)¶
　與丑已(小邉/正弦)若乙辛(角大/矢)與未辛(兩矢/較)亦若乙甲(角/之)¶
　(餘/弦)與甲酉(對弧/餘弦)¶
又于前圖取乙戊丑形　用戊鈍角(三角/俱鈍)　有乙戊邉¶
九十度有丑戊大邉　求對鈍角之丑乙邉¶
<pb:KR3f0026_WYG_009-32b>¶
用㨗法　自丑作丑已為丑戊大邉之正弦　又自丑¶
作丑甲寅全徑　又自乙作亥酉為對邉丑乙之正弦¶
(以亥丑即/乙丑故)　其餘弦酉甲而乙甲原為戊鈍角之餘弦¶
　法曰甲丑己句股形與乙甲酉相似故甲丑(半/徑)與丑¶
　已(大邉/正弦)若乙甲(鈍角/餘弦)與甲酉(對邉/餘弦)¶
又設丙乙丁三角形　乙為鈍角(餘一鈍/一鋭)　乙丙邉小¶
　丁乙邉大　對邉丁丙大于象限　較弧壬丙亦大¶
于象限¶
<pb:KR3f0026_WYG_009-33a>¶
　　　　　　　　　　惟對邉較弧俱大于象限故¶
　　　　　　　　　　所得為兩大矢之較¶
　　　　　　　　　　其正弦比例仍用小矢以角¶
　　　　　　　　　　為鋭角也¶
　¶
　¶
　¶
　¶
<pb:KR3f0026_WYG_009-33b>¶
　¶
　¶
壬丙較弧之大矢夘丙加後得數午夘為對弧丁丙之¶
大矢(丁丙即/癸丙故)　大矢午丙内減半徑已丙得午已為餘¶
弦以檢表得庚癸之度以減半周得癸丙之度即對弧¶
丁丙之度¶
　又法以得數午夘加較弧之餘弦夘巳得午已為對¶
　弧餘弦(以兩大矢較即兩/餘弦較也餘同上)¶
<pb:KR3f0026_WYG_009-34a>¶
若于前圖取丁乙庚三角形則角旁兩邉俱大于象限¶
而對邉小於象限較弧亦小于象限乙為鈍角(三角/俱鈍)¶
有庚乙與丁乙兩大邉而較弧丑庚小故所得為兩小¶
矢之較其正弦比例則用大矢以乙為鈍角故也　丑¶
庚為較弧其正弦丑亥餘弦亥已　對弧庚丁即庚酉¶
其正弦酉午餘弦午已(兩矢較亥午/即餘弦較)¶
又設丙乙丁三角形¶
　乙為鋭角(餘一鈍/一鋭)¶
<pb:KR3f0026_WYG_009-34b>¶
　　　　　　　　　　乙丙邉小　丁乙邉大　對¶
　　　　　　　　　　弧丁丙大于象限　較弧壬¶
　　　　　　　　　　丙小于象限　所得為對弧¶
　　　　　　　　　　大矢與較弧小矢之較¶
　　　　　　　　　　其正弦比例仍用小矢以乙¶
　　　　　　　　　　鋭角故¶
<pb:KR3f0026_WYG_009-35a>¶
　¶
　¶
　¶
　¶
兩餘弦并即大矢與小矢之較也¶
法以得數午夘加較弧之正矢夘丙成午丙為對弧之¶
大矢午丙内減去半徑已丙得午巳餘弦乃以餘弦檢¶
表得度以減半周得對弧丁丙之度¶
<pb:KR3f0026_WYG_009-35b>¶
　若于得數内減較弧餘弧夘己亦即得午己餘弦餘¶
　如上¶
又于前圖取丁乙庚三角形　乙為鈍角(三角/俱饒)　角旁¶
兩邉俱大于象限惟對邉小故用兩正矢較其正弦比¶
例仍用大矢以鈍角故　乙丁弧之通弦丑壬為乙丁¶
弧所割成丑丁亦割其戌辛全徑于寅成寅戌為鈍角¶
大矢而比例等　又丑庚為較弧其正弦丑亥其矢亥¶
庚　對弧庚丁之通弦酉癸其矢午庚兩矢之較為亥¶
<pb:KR3f0026_WYG_009-36a>¶
午¶
　¶
　¶
　¶
　¶
以兩矢較亥午加丑庚較弧之矢庚亥成午庚為對弧¶
丁庚之矢(以矢減半徑庚已得對弧之/餘弦午巳檢表得丁庚度)¶
論曰先得數何以能為句股比例也曰先得數即距等¶
<pb:KR3f0026_WYG_009-36b>¶
圏徑之分線也其勢既與全徑平行又其線為弧線所¶
分其分之一端必與對弧相㑹(葢對弧亦/從此分也)其又一端必¶
與較弧相㑹是此分線&KR0106;在較弧對弧兩正弦平行線¶
之中斜交兩線作角而為弦則兩正弦距線必為此線¶
之句矣而兩矢之較即從兩正弦之距而生故不論大¶
矢小矢其義一也¶
然則正弦上所作句股何以能與先得數之句股相似¶
邪曰兩全徑相交于員心則成角各正弦又皆為各全¶
<pb:KR3f0026_WYG_009-37a>¶
徑之十字横線則其相交亦必成角而横線所作之角必與¶
其徑線輳心之角等角等則比例等矣大邉小邉之正弦¶
皆全徑之十字横線也較弧對弧之正弦皆又一全徑之十¶
字横線也此兩十字之各線相交而成種種句股其角皆等¶
　¶
　¶
　¶
　¶
<pb:KR3f0026_WYG_009-37b>¶
仍于前圖取丁戊庚三角形　戊鈍角(餘並/鋭)　三邊俱¶
小于象限　戊丁弧之通弦丑壬正弦甲壬　又引戊¶
丁弧過全徑于寅㑹于乙則寅戌為戊鈍角之大矢亦¶
割丑壬通弦于丁則丑丁與通弦若寅戌大矢與全徑¶
也　又戊庚弧之正弦庚申為句則已庚半徑為其弦¶
其比例若丑未為句而丑丁為弦也　又丑庚為較弧¶
其正弦丑亥其餘弦亥已其矢亥庚　對弧庚丁之通¶
弦酉癸正弦癸午餘弦午已其矢午庚兩矢之較為亥¶
<pb:KR3f0026_WYG_009-38a>¶
午(對弧小故用兩小矢之較戊鈍角/故以角之大矢為比例並同上條)¶
　¶
　¶
　¶
　¶
兩法並用鈍角其度同所求之庚丁弧又同故其法並¶
同即此可明三角之理¶
仍于前圖取丁丙戊三角形　有丁丙及戊丙二大邊有¶
<pb:KR3f0026_WYG_009-38b>¶
丙鋭角(餘一鈍/一鋭)求丁戊對邊　法引丁丙及戊丙二弧㑹¶
于庚作庚丙徑作已亢及已戊兩半徑作癸午為丁丙邊¶
正弦而丁丙弧割癸午正弦于丁亦割亢已半徑丁心則¶
亢已之分為心亢猶癸午之分癸丁也又作戊井為戊丙¶
弧之正弦成戊已井勾股形又從丁作壬甲為對弧戊丁之¶
正弦其矢甲戊又取癸戊為較弧(以癸丙同/丁丙故)作癸氐為較弧¶
正弦其矢氐戊兩矢之較為氐甲又從丁作斗丁與氐甲平¶
行而等成丁斗癸小句股形與戊已井形相似則已戊弦與¶
<pb:KR3f0026_WYG_009-39a>¶
井戊句若癸丁弦與斗丁句也(此因對弧小故所得為/小矢之較而用丙鋭角)¶
(故只用角之正矢為比例丁又此因用丙角求戊丁邉矣/故另為比例若用戊角求  丙弧則與第一條之法同)¶
　¶
　¶
　¶
　¶
以甲氐加較弧之矢氐戊成甲戊為對弧之矢如法取¶
其度得丁戊¶
<pb:KR3f0026_WYG_009-39b>¶
右例以一圖而成四種三角形皆可以入算而諸綫錯¶
綜有條不紊可見理之真者如取影于燈宛折惟肖也¶
(又丁丙戊三角形亦可以戊角立算餘三角並然角丁/乙丙形可用丙角庚戊丁形庚乙丁形俱可用庚)¶
　計開¶
一圖中三角形凡四¶
　一丁乙丙形　一丁戊丙形　一丁乙庚形　一丁¶
　戊庚形¶
全徑凡二¶
<pb:KR3f0026_WYG_009-40a>¶
　一戊乙徑　一庚丙徑¶
算例凡八¶
　¶
　¶
　¶
　¶
　¶
　¶
<pb:KR3f0026_WYG_009-40b>¶
　¶
　¶
右前四例皆以乙戊徑為主線丙庚徑為加減綫後四¶
　例皆以丙庚徑為主線乙戊徑為加減綫¶
一係　凡三角形以一邉就全員則此一邉之兩端皆¶
　可作線過心為全員之徑而一為主線一為加減線¶
　皆視其所用之角¶
　凡所用角在徑線之端則此徑為主線餘一徑為加¶
<pb:KR3f0026_WYG_009-41a>¶
　減線¶
　几用銳角則主線在形外用鈍角則主線在形内¶
　凡角旁兩弧線引長之各成半周必復相㑹而作角¶
　其角必與原角等¶
　凡主線皆連于所用角之銳端或在形内或在形外¶
　並同其引長之對角亦必連于主線之又一端也若¶
　主線在形内破鈍角端者其引長之鈍角亦然¶
一係　凡兩徑線必與兩弧相應如角旁弧引長成半¶
<pb:KR3f0026_WYG_009-41b>¶
　周其首尾皆至主線之端是主線即為此弧之徑也¶
　如對角弧引長成半周首尾皆至加減線之端是加¶
　減線即為對弧之徑也主線既為引長角旁一弧之¶
　徑又原為全員之徑而角旁又一弧之引長線即全¶
　員也故角旁兩弧皆以主線為之徑　加減線既為¶
　對弧之徑而較弧在員周其端亦與加減線相連又¶
　加減線原為全員徑故較弧對弧皆以加減線為徑¶
一係　凡全徑必有其十字過心之横徑而正弦皆與¶
<pb:KR3f0026_WYG_009-42a>¶
　之平行皆以十字交于全徑引之即成通弦¶
　主線既為角旁兩弧之徑故角旁兩弧之正弦通弦¶
　皆以十字交于主線之上而其餘弦其矢皆在主線¶
　加減線既為對弧較弧之徑故對弧較弧之正弦皆¶
　以十字交于加減線而其餘弦其矢皆在加減線¶
一係　凡角旁之弧引長之必過横徑分為角之矢角¶
　之餘弦若鈍角則分大矢¶
　角旁引長之弧過横徑者亦過正弦通弦故其全與¶
<pb:KR3f0026_WYG_009-42b>¶
　分之比例皆與角之大小矢及餘弦之比例等¶
　平儀論　論以量代算之理¶
　　　　　　　　　　　　以横線截弧度以直線¶
　　　　　　　　　　　　取角度並與外周相應¶
　　　　　　　　　　　　如艮已弧距極三十度¶
　　　　　　　　　　　　為申未横線所截故其¶
　　　　　　　　　　　　度與外周未已相應坎¶
　　　　　　　　　　　　乙應戌乙亦同又乾乙¶
<pb:KR3f0026_WYG_009-43a>¶
弧距極六十度為丑夘横線所截故其度與外周丑乙¶
相應巽已應午已亦同¶
又如戊已辛角有未戊辰直線為之限知其為六十度¶
角以與外周未午辛之度相應也癸乙子三十度角應¶
子丑度亦然又庚已子鈍角有午夘庚直線為之限知¶
其為百五十度角以與外周午未已申寅子弧度相應¶
也壬乙辛百二十度角應戌乙辰夘辛弧亦然¶
論曰平儀有實度有視度有直線有弧線直線在平面¶
<pb:KR3f0026_WYG_009-43b>¶
皆實度也弧線在平面則惟外周為實度其餘皆視度¶
也實度有正形故可以量視度無正形故不可以量然¶
而亦可量者以有外周之實度與之相應也何以言之¶
曰平儀者渾體之晝影也置渾球于案自其頂視之則¶
惟外周三百六十度無改觀也其近内之弧度漸以側¶
立而其線漸縮而短離邉愈逺其側立之勢益髙其躋¶
縮愈甚至于正中且變為直線而與員徑齊觀矣此躋¶
縮之狀隨度之髙下而遷其數無紀故曰不可以量也¶
<pb:KR3f0026_WYG_009-44a>¶
然而以法量之則有不得而遁者以有距等圈之緯度為¶
之限也試横置渾球于案任依一緯度直切之則成側立之¶
距等圈矣此距等圈與中腰之大圈平行其相距之緯度等¶
故曰距等也其距既等則其圈踓小于大圈而其為三百六¶
十度者不殊也從此距等圈上逐度作經度之弧其距極¶
亦皆等特以側立之故各度之視度躋縮不同而皆小于¶
邉之真度其實與邉度並同無小大也特外周則眠體¶
而内線立體耳故曰不可量而可量者以有外周之度¶
<pb:KR3f0026_WYG_009-44b>¶
與之相應也此量弧度之法也弧度者緯度也(量法/詳後)¶
然則其量角度也奈何曰角度者乃經度也經度之數¶
皆在腰圍之夫圈此大圈者在平儀則變為直線不可¶
以量然而亦可以量者亦以外周之度與之相應也試¶
于平儀内任作一弧角¶
　　　　　　如乙已丙平員内作已丙戊角欲知其¶
　　　　　　度則引此弧線過横徑于戊而㑹于乙¶
　　　　　　則已戊弧即丙銳角之度戊壬弧即而¶
<pb:KR3f0026_WYG_009-45a>¶
鈍角之度也然已戊壬兩弧皆以視法變為平線又何¶
以量其度法于戊㸃作庚辛直線與乙丙直徑平行則¶
已庚弧之度即戊巳弧之度亦即丙銳角之度矣其餘¶
庚乙壬之度即戊丁壬弧之度亦即丙鈍角之度矣故¶
曰不可量而實可量者以有外周之度與之相應也¶
然此法惟角旁弧度適足九十度如戊丙則其數明晣¶
若角旁之弧或不足九十度又何以量之曰凡言弧角¶
者必有三邉如上所疏既以一邉就外周真度其餘二¶
<pb:KR3f0026_WYG_009-45b>¶
邉必與此一邉之兩端相遇于外周而成角此相遇之¶
兩㸃即餘兩弧起處法即從此起數借外周以求其度¶
而各循其度作距等横線乃視兩距等線交處而得餘¶
一角之所在遂補作餘兩弧而弧三角之形宛在平面¶
再以法量之則所求之角可得其度矣此量角度之法¶
也¶
今設乙丁丙弧三角形丁丙邉五十○度乙丙邉五十¶
五度乙丁邉六十○度而未知其角¶
<pb:KR3f0026_WYG_009-46a>¶
　　　　　　　　　　　　法先作戊巳庚丙平員¶
　　　　　　　　　　　　又作巳丙及戊庚縱横¶
　　　　　　　　　　　　兩徑任以丁丙邉之度¶
　　　　　　　　　　　　自直線之左從丙量至¶
　　　　　　　　　　　　丁得五十○度為丁丙¶
　　　　　　　　　　　　邉又自丙左右各數五¶
十五度如辛丙及子丙皆如乙丙之度乃作辛子線聯¶
之為五十五度之距等圈　又自丁作夘丁徑線自丁¶
<pb:KR3f0026_WYG_009-46b>¶
左右各數六十○度為癸丁及丑丁皆如乙丁之數亦¶
作丑癸線聨之為六十○度之距等圈　此兩距等線¶
相交于乙則乙㸃即為乙丙及乙丁兩邉相遇之處而¶
又為一角也　乃自乙角作乙丙及乙丁兩弧則乙丙¶
丁三角弧形宛然平面矣再以法量之則丁丙兩角亦¶
俱可知　欲知丙角即用辛子距等線以半線午子為¶
度以午為心作子酉辛半員句分一百八十度此辛子¶
徑上距等圈之真形也乃自乙㸃作直線與午丙徑平¶
<pb:KR3f0026_WYG_009-47a>¶
行截半員于酉乃從酉數至子得酉子若干度此即乙¶
丙丁銳角之度以減半周得酉辛若于度亦即乙丙辛¶
鈍角之度也　欲知丁角亦即用丑癸距等線以半線¶
辰癸為度辰為心作丑亥癸半員分一百八十度此亦¶
丑癸徑上距等圈之正形也乃自乙㸃作直線與辰夘¶
徑平行截半員于亥即從亥數至癸得亥癸若干度此¶
即乙丁丙鈍角之　度以減半周得亥丑若干度又即¶
乙丁丑鈍角之度也¶
<pb:KR3f0026_WYG_009-47b>¶
　計開¶
丙角七十八度稍弱(以算考之得七十/七度五十五分)丁角六十七度¶
三分度之二(以算考之得六十/七度三十九分)¶
　右量角度以圖代算(欲得零分須再以算/法考之即知無誤)¶
又設乙丙丁弧三角形有六十○度丙角有乙丙邉一¶
百○○度有丁丙邉一百二十○度求丁乙邉(對角/之邉)¶
法先為巳戊丙庚大圈作巳丙及庚戊十字徑乃自丙¶
數至辛如所設丁丙邊一百二十○度自丙至子亦知¶
<pb:KR3f0026_WYG_009-48a>¶
　　　　　　　　　　　　之作辛十子線為一百¶
　　　　　　　　　　　　二十○度之距等圈¶
　　　　　　　　　　　　又以距等之半線辛午¶
　　　　　　　　　　　　為度午為心作辛酉子¶
　　　　　　　　　　　　半圈匀分一百八十度¶
　　　　　　　　　　　　乃自辛數至酉如所設¶
丙角六十度而自酉作酉丁直線與已甲徑平行至丁¶
遂如法作丁丙邉　又自丙數至乙如所設乙丙邉一¶
<pb:KR3f0026_WYG_009-48b>¶
百○○度又從乙過甲心至夘作大圈徑亦作寅壬横¶
徑乃補作丁乙邉(乙丙丁三角弧/形宛然在目)　又自丁作丑丁癸¶
距等線與寅壬平行未自乙數至癸得若干度即乙丁¶
之度¶
　計開¶
丁乙線五十九度强(以算考之得五/十九度○七分)¶
　　右量弧度以圖代算(若用規尺可免逐圈匀/分之度有例在後條)¶
又若先有乙丁對角邉丁丙角旁邉有丙角而求乙丙¶
<pb:KR3f0026_WYG_009-49a>¶
角旁之邉(仍借/前圏)¶
法先作己戊丙員及十字徑線又以丁丙邉之度取丙¶
辛及丙子作辛子距等線又作子酉辛半員取辛酉角¶
度作酉丁直線遂從丁作丁丙邉皆如前　次以所設¶
丁乙邉五十九度倍之作一百十八度少于夲員周取¶
其通弦(即距等線/癸丑之度)乃以通弦線就丁㸃遷就游移使合¶
于外周而不離丁㸃成丑丁癸線即有所乘丑乙癸弧¶
乃以弧度折半于乙則乙丙外周之度即所求乙丙邉¶
<pb:KR3f0026_WYG_009-49b>¶
于是補作乙丁線成三角之象¶
又法以丁乙倍度之通弦(丑/癸)半之于辰乃從辰作夘甲¶
辰過心徑線即割大員周于乙而乙癸及乙丑之弧度¶
以平分而等皆如乙丁度亦遂得乙丙度餘如上¶
又若先有乙丙兩角及乙丙邉在兩角之中(亦仍借/前圖)¶
法先作己戊丙員及十字徑線皆如前乃自丙數至乙¶
截乙丙為所設之邉　次作丙角法于戊庚横徑如前¶
法求庚亥如所設丙角之度遂從亥㸃作弧(如丙/亥己)則丙¶
<pb:KR3f0026_WYG_009-50a>¶
角成矣　次作乙角法于乙㸃作乙甲夘徑亦作壬寅¶
横徑乃自寅至未如前法求寅未如所設乙角之度遂¶
從未㸃作弧(如夘/未乙)則乙鈍角亦成矣　兩弧線交于丁¶
角乃補作丑癸及辛子兩距等線則弧度皆得(案此兩/弧線必)¶
(以雞子形作之方凖若丁㸃離/兩横徑不逺則所差亦不多也)¶
　再論平儀¶
凡平儀上弧線皆經度而直線皆緯度¶
惟外周經度亦可當緯度又最中長徑緯度亦為經度¶
<pb:KR3f0026_WYG_009-50b>¶
平儀上弧線皆在渾靣而直線皆在平靣¶
試以渾球從兩極中半濶處直切之(如用極至交圏/為度以剖渾儀)則¶
成平靣矣以此平面覆置于案而從中腰横切之(如赤/道半)¶
(圏/)則成横徑于平面矣(如赤道/之徑)又以此横徑為主離其¶
上下作平行線而横切之則皆成距等圏之徑線于平¶
面矣大横徑各距極九十度逐度皆可作距等圏即皆¶
有距等徑線在平面故曰皆緯度也此線既為距等圏¶
之徑則其徑上所乗之距等圏距極皆等即任指一㸃¶
<pb:KR3f0026_WYG_009-51a>¶
作弧度其去極度皆等故以為緯度之限也¶
若又别指一處為極(如赤道極外又有黄道/極又如天頂亦為極)則其對度¶
亦一極也亦可如前横切作横徑(如黄道/之徑)于平面其横¶
徑上下亦皆有九十度之距等圏與其徑線矣(如黄道/亦有緯)¶
(度/)故直線有相交之用也¶
凖此觀之渾球之外圏隨處可指為極即有對度之極¶
兩極相對則皆有直線為之軸軸上作横徑横徑上下¶
即皆有九十度之距等徑線而相交相錯其象千變而¶
<pb:KR3f0026_WYG_009-51b>¶
句股之形成比例之用生加減之法出矣(如黄赤兩極/外又有天頂)¶
(地心之極而天頂地心/隨北極之髙下而變)又此所用外周特渾球上經圏¶
之一耳若凖上法于球上各經圏皆平切之皆為大圏¶
則亦可隨處為極以生諸距等緯線而相交相錯之用¶
乃不可以億計矣(如天頂地心既隨極出地度而異其/南北亦可因各地經度而異其東西)¶
由是推之渾球上無一處不可為極故所求之㸃即極¶
也何以言之凡于球上任指一㸃即能于此㸃之上作¶
十字直線以㑹于所對之㸃而十字所分之角皆九十¶
<pb:KR3f0026_WYG_009-52a>¶
度即逐度可作線以㑹于對㸃而他線之極此㸃上線¶
皆能與之㑹故曰所求之㸃即極也¶
　又論平儀¶
凡平儀上弧線皆經度也而弧有長短者則緯度也是¶
故弧線為經度而即能載緯度盖載緯度者必以經度¶
也若無經度則亦無緯度矣¶
平儀上直線皆緯度也而線有大小者則經度也是故¶
直線為緯度而即能載經度盖載經度者必以緯度也¶
<pb:KR3f0026_WYG_009-52b>¶
若無緯度則亦無經度矣(所云直線指横徑及其/上下之距等徑而言)¶
弧線能載緯度即又能分緯度之大小直線能載經度¶
即又能分經度之長短¶
假如平面作一弧引長之其兩端皆至外周則分此外¶
周為兩半員而各得百八十度即所作之弧亦百八十¶
度矣此百八十者皆緯度故曰能載緯度也而此平面¶
上所乘之半渾員其經度亦百八十而皆紀于腰圍之¶
緯圏若于腰圍緯圏上任指一經度作弧線必會於兩¶
<pb:KR3f0026_WYG_009-53a>¶
極而因此弧線割緯圏以成角度故又曰能分緯度也¶
不但此也若從此弧線之百八十度上任取一度作平¶
行距等緯圏其距等圏上所分之緯必小于腰圍之緯¶
圏而其所載距等圏之經度皆與角度等即近極最小¶
之緯圏亦然何以能然曰緯圏小則其度從之而小而¶
為兩弧線所限角度不變也故緯圏之大小弧度分之¶
也¶
然弧線之長短又皆以緯圏截之而成而緯圏必有徑¶
<pb:KR3f0026_WYG_009-53b>¶
在平面上與圏相應故曰直線能載經度即又能分經¶
度之長短也¶
　復論平儀¶
平儀上直線弧線皆正形也問前論直線有正形弧線¶
躋縮無正形兹何以云皆正形曰躋縮者球上度也然¶
其在平靣則亦正形矣有中剖之半渾球于此覆而觀¶
之任于其緯度直切至平面則皆直線也而其切處則¶
皆距等圏之半員即皆載有經度一百八十也從此半¶
<pb:KR3f0026_WYG_009-54a>¶
員上任指一經度作直線下垂至平面直立如縣針則¶
距等圏度之正弦也若引此經度作弧以㑹于兩極則¶
此弧度上所載之緯度一百八十每度皆可作距等圏¶
即每度皆可作距等圏之正弦矣由是觀之此弧上一¶
百八十緯度既各帶有距等圏之正弦即皆能正立于¶
平面而平面上亦有弧形矣夫以弧之在球面言之别¶
以側立之故而視為躋縮而平面上弧形非躋縮也故¶
曰皆正形也惟其為正形故可以量法御之也¶
<pb:KR3f0026_WYG_009-54b>¶
　又¶
問平儀經緯之度近心濶而近邉狹何也曰渾員之形¶
從其外而觀之則成中凸之形其中心隆起處近目而¶
見大四周逺目而見小此視法一理也又中心之經緯¶
度平舖而其度舒故見大四周之經緯側立而其度垜¶
壘故見小此又視法一理也若以量法言之則近内之¶
經緯無均平之數數皆紀之于外周外周之度皆以距¶
等線為限而近中線之距等線以兩旁所用之弧度皆¶
<pb:KR3f0026_WYG_009-55a>¶
直過與横直線所荖少故其間闊近兩極之距等線則¶
其兩旁之弧度皆斜過與横直線縣殊故其間窄此¶
量法之理也固不能强而齊一之矣夫惟不能强而¶
齊故正弦之數以生八線由斯以出尺算比例之法¶
由斯可以量代算而測算之用遂可以坐天之内觀天¶
之外巳¶
　取角度¶
又法¶
<pb:KR3f0026_WYG_009-55b>¶
　　　　　　　　　　　　設如巳戊丙庚員有子¶
　　　　　　　　　　　　辛距等緯線有所分丁¶
　　　　　　　　　　　　辛小緯線求其所載經¶
　　　　　　　　　　　　度以命所求之角(丙/角)¶
　　　　　　　　　　　　本法取距等半徑(辛/午)作¶
　　　　　　　　　　　　子酉辛半員從丁作酉¶
丁線乃紀酉辛之度為丁辛之度¶
今用㨗法徑于丁㸃作女丁壬線與巳甲徑平行再用¶
<pb:KR3f0026_WYG_009-56a>¶
距等半徑(午/辛)為度從甲心作虚半員截女壬線于亢即¶
從此引甲亢線至癸則數大圈庚癸之度為丁辛角度¶
(即丙/角也)¶
解曰試作氐亢房半員其亢甲牛徑既與午辛等則氐¶
亢房半員與辛酉子等而氐亢房半員又與大員同甲¶
心則庚癸之度與氐亢等即亦與酉辛等矣¶
又如先有丙角之度及辛子距等線而求丁㸃所在以¶
作丙丁弧¶
<pb:KR3f0026_WYG_009-56b>¶
法從大圈庚數至癸令庚癸如丙角之度即從癸向甲¶
心作癸甲線(半/徑)　次以距等之半徑辛午為度從甲心¶
作半員截癸甲(半/徑)于亢乃自亢作亢丁壬線截辛午於¶
丁即得丁㸃¶
　用規尺法¶
設如乙丁辛弧三角形有乙丁邉六十度有丁辛邉五¶
十度一十分有乙辛邉八十度求辛鋭角¶
如法依三邊各作圖法以十字剖平員自主線端辛數¶
<pb:KR3f0026_WYG_009-57a>¶
　　　　　　　　　　所設丁辛五十度竒至丁乃自¶
　　　　　　　　　　丁作徑線過已心又依所設丁¶
　　　　　　　　　　乙六十度自丁左數至婁右數¶
　　　　　　　　　　至丙皆六十度作丙婁線為距¶
　　　　　　　　　　等圈之徑又自辛依所設辛乙¶
　　　　　　　　　　八十度至房亦左至壬作房壬¶
距等徑線此兩距等線交於乙乃作乙丁及辛乙丙線¶
則三角形宛然在目今以量法求辛角¶
<pb:KR3f0026_WYG_009-57b>¶
法曰房甲距等半徑與乙甲分線若亢已半徑與辛角¶
之餘弦寅已¶
法以比例尺正弦線用規器取圖中房甲之度于半徑¶
九十度定尺再取乙甲度于本線求正弦等度得角之¶
餘度乃以所得餘度轉減象限命為辛角之度¶
依法得餘弦三十一度弱即得辛角為五十九度强¶
又法以房甲為度甲為心作房癸壬距等半圈又作乙¶
癸正弦與已辛平行如前以房甲度于正弦九十度定¶
<pb:KR3f0026_WYG_009-58a>¶
尺再以乙癸度取正弦度命為辛角度¶
又法作房癸線用分員線取房甲度于六十度定尺再¶
取房癸線于分員線求等度得數命為辛角之度更㨗¶
論曰既以房甲為半徑則乙癸即正弦乙甲即餘弦房¶
癸即分員皆距等圏上比例也其取角度與分半周度¶
而數房癸之度並同然量法較㨗¶
又求丁鈍角¶
法以丙危為度危為心作婁丑丙半員又作丑乙線當¶
<pb:KR3f0026_WYG_009-58b>¶
角之正弦則乙危當餘弦¶
乃取距等半徑丙危度于正弦線九十度定尺再取乙¶
危度求得正弦線等度命為鈍角之餘弦以所得加九¶
十度為丁鈍角度¶
依法得餘弦十二度太即得丁鈍角一百○二度太¶
或取丑乙線求正弦線上度命為鈍角之正弦以所得¶
減半周度餘為丁鈍角度(兩法互用/相考更確)¶
又法作婁丑分員線取丙危半徑于分員線六十度定¶
<pb:KR3f0026_WYG_009-59a>¶
尺而求婁丑分員之度分為丁鈍角(亦可與正/弦法叅考)¶
論曰兼用弦兩法分員線一法以相考理明數確然比¶
半周度之工尚為省力是故量㨗於算而尺更㨗矣¶
若兼作丙丑分員以所得度減半周亦同如此則分員¶
線亦有兩法合之正弦成四法矣¶
又論曰此條三邉求角前條有二邉一角求弧可互明¶
也故用圖亦可以求角用尺亦可以求弧智者通之可¶
也¶
<pb:KR3f0026_WYG_009-59b>¶
　三極通幾¶
平員則有心渾員則有極如赤道以北辰為極而黄道¶
亦有黄極人所居又以天頂為極故曰三極也極云者¶
經緯度之所宗如赤道經緯悉宗北極而黄道經緯自¶
宗黄極地平上經緯又宗天頂亦如屋之有極為楹桷¶
宇梠楶梲之所宗也既有三極即有三種之經緯于是¶
有相交相割而成角度角之鋭端即兩線相交之㸃任¶
指一㸃而皆有三種經緯之度與之相應焉故可以黄¶
<pb:KR3f0026_WYG_009-60a>¶
道之經緯求赤道之經緯亦可以赤道之經緯求地平¶
上之經緯以地平求赤道以赤道求黄道亦然舉例如後¶
以黄道經緯求赤道經緯　已辰庚斜弧三角形¶
　　　　　　　　　　　巳丁乙丙為極至交圈¶
　　　　　　　　　　　巳為北極　丙甲丁為赤¶
　　　　　　　　　　　道　庚為黄極　壬甲寅¶
　　　　　　　　　　　為黄道　星在辰　辰庚¶
　　　　　　　　　　　為黄極距星之緯　辰庚¶
<pb:KR3f0026_WYG_009-60b>¶
酉角為黄道經度　今求赤道經緯　法自辰作黄道¶
距等緯圈(酉/辛)又自辰作赤道距等緯圈(戊/午)即知此星(辰/)¶
在赤道之北其距緯戊丙(或午/丁)　次以赤道距等半徑¶
戊夘為度夘為心作午未戊半員又作未辰直線與已¶
甲平行則未戊弧即為赤道經度(即戊巳/辰角)¶
　若先有赤道經緯而求黄道經緯亦同¶
以赤道經緯求地平經緯¶
　巳子戊三角形(三角/皆鋭)¶
<pb:KR3f0026_WYG_009-61a>¶
　　　　　　　　　　　戊壬庚辛為子午規　壬¶
　　　　　　　　　　　辛為地平　戊為天頂¶
　　　　　　　　　　　巳為北極　丁丙為赤道¶
　　　　　　　　　　　　星在子　子巳為星距¶
　　　　　　　　　　　北極　巳角為星距午規¶
　　　　　　　　　　　經度(即緯圈上/丑子之距)　求地平¶
上經緯　法自子作寅亥線與辛壬地平平行即知地¶
平上星之髙度亥辛(或壬/寅)　次作寅酉亥半員(以亥寅/半線亥)¶
<pb:KR3f0026_WYG_009-61b>¶
(午為度/午為心)又從子作酉子直線與戊甲天頂垂線平行即¶
子寅為星距午方之度為子戊寅角數酉至寅之弧即¶
得星在午左或午右之方位是為地平上之經度(按此/圖為)¶
(星在夘酉線之北數酉辰若干度/即知其星距夘酉線若干度也)　若先得地平上經¶
緯(髙度為緯/方位為經)而求赤道經緯(星距赤道為緯距/午線時刻為經)其理亦¶
同¶
以兩緯度求經度¶
　巳子戊斜弧三角形¶
<pb:KR3f0026_WYG_009-62a>¶
　　　　　　　　　　　假如北極髙三十度(巳辛/髙)¶
　　　　　　　　　　　　戊寅壬為午規　太陽¶
　　　　　　　　　　　在子距赤道北十度(其距/丑丁)¶
　　　　　　　　　　　(或卯丙/緯度)　子丑為太陽距¶
　　　　　　　　　　　午線加時經度(即子巳/丑角)¶
　　　　　　　　　　　寅壬為太陽髙度(即亥/辛)¶
求大陽所在之方　法以太陽髙度(亥辛或/寅壬)作亥寅地¶
平髙度緯線又以太陽距赤道緯(丑丁/卯丙)作丑卯赤道北¶
<pb:KR3f0026_WYG_009-62b>¶
緯線兩線相交于子乃以亥午為度午為心作亥酉寅¶
半員(分百八/十度)又自子作酉子直線與戊甲平行截半員¶
于酉則酉至寅之度即太陽所到方位離午正之度(即/子)¶
(戊寅/外角)　若求加時以北極赤緯線準此求之用子巳戊¶
角¶
求北極出地簡法(可以出洋知其國土所當經緯西北/廣野亦然與地度弧角可以參用)¶
　不拘何日何時刻但有地平真髙度及真方位即可¶
　得之¶
<pb:KR3f0026_WYG_009-63a>¶
　　　　　　　　　　　法曰先以所測髙度及方¶
　　　　　　　　　　　位如法作圖取作平儀上¶
　　　　　　　　　　　太陽所在之㸃(即地平經/緯交處)¶
　　　　　　　　　　　次查本日太陽在之道南¶
　　　　　　　　　　　北緯度用作半徑于儀心¶
　　　　　　　　　　　作一小員末自太陽所在¶
㸃作横線切小員而過引長之至邊此即赤緯通弦也¶
乃平分通弦作十字全徑過儀心即兩極之軸數其度¶
<pb:KR3f0026_WYG_009-63b>¶
得出地度¶
假如測得太陽在辰髙三十四度方位在正卯南三度¶
强而不知本地極髙但知本日太陽赤緯十九度今求¶
北極度¶
如法作圖安太陽于辰(詳下/文)　先作丙丁線為地平髙¶
度次用法自正東卯數正弦度至辰得近南三度為地¶
平經度(或以丙卯為半徑作半/規取直應度分亦同)次依本日太陽赤緯十¶
九度(以員半徑取庚/甲十九度正弦)為小員半徑作子庚小員末自太¶
<pb:KR3f0026_WYG_009-64a>¶
陽辰作横線戊壬切小員于庚乃自庚向甲心作大員¶
徑線已午則已即北極(數己丑之度/為極出地度)依法求得本地極¶
髙四十度¶
論曰此法最簡最真然必得正方案之法以測地平經¶
度始無錯誤¶
　¶
　¶
　¶
<pb:KR3f0026_WYG_009-64b>¶
　¶
　¶
　¶
　¶
　¶
　¶
　¶
　厯算全書卷九¶
