# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:10.940578
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷五十六
<pb:KR3f0026_WYG_069-1a>¶
欽定四庫全書¶
　歴算全書卷五十六¶
　　　　　　　　　　　　　宣城梅文鼎撰¶
　方圓冪積一卷¶
　　方圓冪積說¶
歴書周徑率至二十位然其入算仍用古率(十一與十/四之比例)¶
(本祖冲之徑七周/二十二之宻率)豈非以乗除之際難用多位歟今以¶
表列之取數殊易乃為之約法則徑與周之比例即方¶
<pb:KR3f0026_WYG_069-1b>¶
圓二冪之比例(徑一則方周四圓周三一四一五九二/六五而徑上方冪與員冪亦若四與三)¶
(一四一五九二六五尾/數八位並以表為用)亦即為立方立圓之比例(同徑/之立)¶
(方與圓柱若四與二一四有竒則同徑/之立方與立員若六與三一四有竒)殊為簡易直截¶
癸未歳匡山隠者毛心易乾乾偕其壻中州謝野臣惠¶
訪山居共論周徑之理因反覆推論方員相容相變諸¶
率庚寅在吴門又得錫山友人楊崑生定三方員訂註¶
圗說益覺精明甚矣學問貴相長也¶
　　方圎相容¶
<pb:KR3f0026_WYG_069-2a>¶
新法厯書曰割圓亦属古法盖人用圭表等測天天圎¶
而圭表直與圎為異類詎能合歟此所以有割圎之法¶
也新法名為八線表云¶
又云徑一圍三絶非相凖之率然徑七圍二十二則盈¶
徑五十圍百五十七則朒或詳繹之則徑一萬圍三萬¶
一四五九雖亦小有竒零不盡然用之頗為相近¶
今算得平方與同徑之平圓其比例若四○○與三一¶
四五九平方内容平員平員内復容平方則内方與外¶
<pb:KR3f0026_WYG_069-2b>¶
方内員與外員之冪皆加倍之比例¶
　　　　　　　假如戊己庚辛平方内容甲乙丙丁¶
　　　　　　　員員内又容甲乙丙丁小平方小方¶
　　　　　　　内又容壬丑癸子小平員如此逓互¶
　　　　　　　相容則其冪積皆如二與一也¶
假外大平方(戊己/庚辛)之積一百則内小平方之積(甲丁/乙丙)必¶
五十平員亦然¶
若求其徑則成方斜之比例大徑如斜小徑如方¶
<pb:KR3f0026_WYG_069-3a>¶
假如内小平方積一百以甲丁或丙乙為徑(甲丙或丁/乙並同)¶
開方求一百之根得徑一十其外大平方積二百以甲¶
乙或丁丙為徑(或用戊庚或己辛或己/戊或辛庚為徑並同)開方求二百之¶
根得徑一十四一四有竒¶
甲乙為甲丁方之斜故斜徑自乗之冪與其方冪若二¶
與一而其徑與斜徑若一十與一十四(一四竒/)也折半¶
則為五與七(○七竒/)故曰方五則斜七有竒也¶
三邉形内容平員平員内又容三邉則其冪之比例為¶
<pb:KR3f0026_WYG_069-3b>¶
　　　　　　　四與一甲乙丙三邉形内容丁戊己¶
　　　　　　　平員平員内又容丁戊己小三邉則¶
　　　　　　　内小三邉形為外大三邉形四之一¶
　　　　　　　内外兩平員之冪其比例亦為四與一¶
若有多層皆以此比例逓加¶
渾員内容立方立方内又容渾員如此逓互相容則外¶
員徑上冪與内員徑上冪為三倍之比例外立方與内¶
立方之徑冪亦然丙庚丁渾員内容丙甲丁乙立方丙¶
<pb:KR3f0026_WYG_069-4a>¶
戊及戊甲皆立方邊(丙辛及甲辛並同丙/乙及甲丁等亦同)丙戊甲辛為¶
立方面(餘六面/並同)丙甲(為方面/斜線)丙丁(為立方體/内對角線)即渾員徑(乙/甲)¶
(同其辛壬及己戊皆/亦對角若作線亦同)丙乙及甲丁等又皆為立楞(戊壬及/辛己同)¶
　　　　　　　　解曰立方面上斜徑之冪為方冪之倍(句股/法也)¶
　　　　　　　　(斜為弦方為句又為股併句股實/成弦實故倍方冪即成斜徑之冪)又以斜徑¶
　　　　　　　　為股立方之立楞為句求得立方體内両對¶
　　　　　　　　角之斜徑為弦此弦實内有股實(即面上斜/徑之冪為)¶
　　　　　　　　(方冪/者二)有句實(即立楞之冪立楞原即方/邉故其冪即立方面冪)共得方¶
<pb:KR3f0026_WYG_069-4b>¶
冪三而此丙對角斜徑即渾員之徑内小員徑又在立方體内¶
即以方徑為徑其徑之冪即立方面也故曰三倍比例也¶
立方内又容立員則内員徑即立方之徑¶
若求其徑則外徑大于内徑若一十七有竒與一十¶
内徑之冪百開方得一十為徑則外徑之冪三百開方得一¶
十七(又三十五/之一十一)為徑若有幾層互容皆以此比例逓加卽得¶
若求其體積則為五倍有竒之比例(若有多層亦以/此比例逓加)¶
假如内容立方積一千則外大立方積五千一百九十四有竒¶
<pb:KR3f0026_WYG_069-5a>¶
解曰立積一千則其徑冪一百而外大立積之徑冪三¶
百又以徑一十七(又三十五/之一十一)乗之得五千一百九十四¶
(又七/之二)　此言大方積又在圗上渾員之外¶
積之比例¶
立方同徑之立員其比例為六○○與三一四¶
立方同徑之員柱其比例為四○○與三一四¶
員柱與同徑之立員其比例為三與二¶
　　方圎周徑相求¶
<pb:KR3f0026_WYG_069-5b>¶
同積較徑　為方變員員變方之用¶
凡方圎同積則員徑大方徑小其比例若一一二八三¶
七九與一○○○○○○¶
解曰員徑一一二八三七九則方徑一○○○○○○也¶
法曰有員徑求其同積之方徑當以一○○○○○○乗¶
以一一二八三七九除¶
有方徑求其同積之員徑當以一一二八三七九乗以¶
一○○○○○○除¶
<pb:KR3f0026_WYG_069-6a>¶
凡方員同積則員徑上平方與方徑上平方其比例若¶
四○○○○○○○○與三一四一五九二六五¶
解曰員徑自乗四○○○○○○○○則方徑自乗三¶
一四一五九二六五¶
法曰有員徑求其同積之方徑當以三一四一五九二¶
六五乗之四○○○○○○○○除之得數平方開之¶
得方徑¶
有方徑求其同積之員徑當以四○○○○○○○○¶
<pb:KR3f0026_WYG_069-6b>¶
乗三一四一五九二六五除得數平方開之得員徑¶
凡方員同積則員徑與方徑若一○○○○○○與○¶
八八六二二六¶
解曰員徑一○○○○○○則方徑八八六二二六也¶
法曰有員徑求同積之方徑以八八六二二六乗員徑¶
一○○○○○○除之即得方徑¶
有方徑求同積之員徑以一○○○○○○乗方徑八¶
八六二二六除之即得員徑¶
<pb:KR3f0026_WYG_069-7a>¶
約法¶
以一一二八二七九乗方徑去末六位得同積之員徑¶
以○八八六二二六乗員徑去末六位得同積之方徑¶
同積較周¶
凡方員同積則員周小方周大其比例若一○○○○¶
○○與一一二八三七九亦若八八六二二六與一○¶
○○○○○¶
解曰員周一○○○○○○則方周一一二八三七九¶
<pb:KR3f0026_WYG_069-7b>¶
也¶
方周一○○○○○○則員周八八六二二六也¶
約法¶
以一一二八三七九乗員周去末六位得同積之方周¶
以○八八六二二六乗方周去末六位得同積之員周¶
凡方員同積則其徑與徑周與周為互相視之比例¶
解曰方周與員周之比例若員徑與方徑也¶
論曰凡同積之周方大而員小同積之徑則又方小而¶
<pb:KR3f0026_WYG_069-8a>¶
員大所以能互相為比例¶
約法¶
以方周乗方徑為實員周除之得員徑若以員徑除實¶
亦得員周¶
以員周乗員徑為實方周除之得方徑若以方徑除實¶
亦得方周　皆用異乗同除例如左¶
一　員周一○○○○○○　　一　方周一○○○○○○¶
二　方周一一二八三七九　　二　員周○八八六二二六¶
<pb:KR3f0026_WYG_069-8b>¶
三　方徑○二八二○九四(七五/)　三　員徑○二八二○九四(七五/)¶
四　員徑○三一八三○九(八八/)　四　方徑○二五○○○○¶
　　積七九五七七(四四八○○○/○○○)　　積六二五○○○○○○○○¶
一　員徑一○○○○○○　　　一　方徑一○○○○○○¶
二　方徑○八八六二二六　　　二　員徑一一二八三七九¶
三　方周三五四四九○四　　　三　員周三五四四九○四¶
四　員周三一四一五九二　　　四　方周四○○○○○○¶
　　積七八五三九(八一六○○○/○○○)　　積一○○○○○○○○○○○○¶
<pb:KR3f0026_WYG_069-9a>¶
第四率並與一率乗得四倍積四除之得本積¶
論曰以上皆方員周徑互相求乃同積之比例方員交¶
變用之即比例規變面線之理¶
同徑較積較周　即方内容員員外切方¶
凡方員同徑則方積大員積小周亦如之其比例若四¶
○○○○○○○○與三一四一五九二六五¶
方徑一○○○○周四○○○○　積一○○○○○○○○¶
員徑一○○○○周三一四一五竒積○七八五三九八一六¶
<pb:KR3f0026_WYG_069-9b>¶
方徑二○○○○周四○○○○　積四○○○○○○○○¶
員徑二○○○○周六二八三一竒積三一四一五九二六五¶
凡徑倍者周亦倍而其積為倍數之自乗亦謂之再加¶
比例授時厯謂之平差¶
徑二倍周亦二倍而其積則四倍徑三倍周亦三倍而¶
其積九倍乃至徑十倍周亦十倍而積百倍徑百倍周¶
亦百倍而積萬倍皆所加倍數之自乗數亦若平方謂¶
之再加也¶
<pb:KR3f0026_WYG_069-10a>¶
同周較積較徑¶
凡方員同周則員積大方積小徑亦如之其比例若四¶
○○○○○○○○與三一四一五九二六五¶
方周一○○○○○○徑○二五○○○○積六二五○○○○○○○○¶
員周一○○○○○○徑○三一八三○九八八積七九五七七四七○○○○¶
方周四○○○○○○徑一○○○○○○積一○○○○○○○○○○○○¶
員周四○○○○○○徑一二七三二三九五四積一二七三二三九五四○○○○¶
論曰周四則徑與積同數但其位皆陞皆視周數之位¶
<pb:KR3f0026_WYG_069-10b>¶
今用百萬為周則積陞六位成萬億矣故雖同而實不¶
同不惟不同而且懸絶定位之法所以當明也¶
問位既大陞而數不變何耶曰周徑相乗得積之四倍¶
於是四除其積即得所求平積此平冪之公法也兹方¶
員之周既為四則以乗其徑而復四除之即還本數矣¶
惟周數之四或十或百或千萬億無定而除法之四定¶
為單數故無改數而有進位也¶
又論曰周四倍之徑與周一之徑為四倍其積則十六¶
<pb:KR3f0026_WYG_069-11a>¶
倍所謂再加之比例¶
渾圎内容立方徑一萬寸求圎徑　法以方斜一萬四¶
千一百四十二寸為股自乗得二億為股實以方徑一¶
萬寸為句自乗得一億為勾實併勾股實為三億為弦¶
實開方得弦一萬七千三百二十○半寸命為渾圎之¶
徑¶
又以渾圎徑求圍得五萬四千四百十四寸弱　周徑¶
相乗得九億四千二百四十七萬六九九四寸為渾冪¶
<pb:KR3f0026_WYG_069-11b>¶
以四除渾冪得二億三千五百六十一萬九千二百四¶
十八寸竒為大平圎冪即立方一萬寸外切渾圎之腰¶
圍平冪也¶
圎柱積四萬○千八百十○億四三一八四九八四寸¶
　以渾圎徑乗平圎冪得之¶
倍圎柱積以三除之得渾圎積二萬七千二百○六九¶
五四五六六五六寸¶
約法　立方徑一千尺其積一十尺　外切之渾圎徑¶
<pb:KR3f0026_WYG_069-12a>¶
一十七尺三二○五　渾圎積二千七百二十○尺六¶
九五四　約為二千七百二十一尺弱¶
試再用徑上立方求渾圎積法(即立方内求/所容渾圎)以渾圎徑¶
自乗再乗得渾圎徑上立方以圎率(三一/四竒)乗之得數六¶
除之得渾積並同¶
立方與員柱若四○○與三一四竒(同徑之/員柱也)¶
立方為六方角所成員柱為六員角所成其所容角體¶
並六而方與員異故其比例如同徑之周　此條為積¶
<pb:KR3f0026_WYG_069-12b>¶
之比例¶
員周上自乗之方與渾員面冪若三一四竒與一○○¶
渾員面冪與員徑上平方形亦若三一四竒與一○○¶
皆員周與徑之比例¶
渾員面冪與員徑上平員若四與一¶
員柱面冪與員徑上平員若六與一(六員角之底皆/外向合成此數)¶
平員並為一而員柱冪為其六倍渾員冪為其四倍渾¶
員為員柱三之二即此可徴積之比例如其面也以上¶
<pb:KR3f0026_WYG_069-13a>¶
四條並面冪之比例渾員體與員角體若四與一¶
渾員面既為平員之四倍從面至心皆成角體故體之¶
比例亦四倍¶
立方面與徑上平方若六與一(六面/故也)¶
立方體與渾員體若六○○與三一四竒¶
渾員面與徑上平方既若三一四竒與一○○而立方¶
面與徑上平方若六與一平方同為一○○而立方面¶
為其六倍渾員面為其三倍一四竒故立方之面與渾¶
<pb:KR3f0026_WYG_069-13b>¶
員之面亦若六○○與三一四竒也而體之比例同面¶
故亦為六○○與三一四竒¶
立員得員柱三之二¶
　　　　　　　　論曰凡員柱之面及底皆立員徑¶
　　　　　　　　上平員也旁周似員筩亦如截竹¶
　　　　　　　　周圍並以員徑為髙即員徑乗員¶
　　　　　　　　周冪也為徑上平員之四倍與渾¶
員面冪同積(半徑乗半周得平員則全/徑乗全周必平員之四倍)合面與底共得¶
<pb:KR3f0026_WYG_069-14a>¶
平員之六倍而渾員面冪原係平員之四倍是員柱冪¶
六而渾員冪四也而體積之比例凖此可知亦必為三¶
之二矣(三之二即六/之四之半)¶
問體積之比例何以得如面冪曰試於員柱心作員角¶
　　　　　　　　體至面至底成員角體二皆以半¶
　　　　　　　　徑為髙平員為底其餘則外如截¶
　　　　　　　　竹而内則上下並成虚員角于是¶
　　　　　　　　縱剖其一邉而令員筩伸直以其¶
<pb:KR3f0026_WYG_069-14b>¶
　　　　　　　　冪為底以半徑為髙成長方錐(底/濶)¶
　　　　　　　　(如全徑直如員周髙/如半徑錐只一㸃)此體即同四¶
　　　　　　　　員角(或縱剖為四方錐亦同皆以/周四分之一為底濶以全徑)¶
　　　　　　　　(為底長以半徑為髙其體並同員/角何也以周四之一乗全徑與半)¶
　　　　　　　　(徑乗半周同故方底同員底/而其髙又同則方角同員角)合面¶
　　　　　　　　底二員用共六員角矣而渾員體¶
　　　　　　　　原同四員角(渾員面為底半徑為/髙作員錐即同四員)¶
　　　　　　　　(角/)是員柱渾員二體之比例亦三¶
<pb:KR3f0026_WYG_069-15a>¶
與二也¶
員角體得員柱三之一　凡角體並同¶
凖前論員柱有六員角試從中腰平截為兩則有三員¶
角而員筩體原當四員角今截其半仍為二員角或面¶
或底原係一員角合之成三員角以為一扁員柱然則¶
員角非員柱三之一乎¶
若立方形各從方楞切至心則成六方角(皆以方面為/底半徑為髙)¶
從半徑平切之為扁立方則四周之四方角皆得一半¶
<pb:KR3f0026_WYG_069-15b>¶
成兩方角而或底或面原有一方角亦是三方角合成¶
一扁立方而方角體亦三之一矣¶
渾員體分為四則所分角體各所乗之渾冪皆與員徑¶
上平員冪等¶
甲戊丙丁渾員體　從丑乙辰乙癸乙子乙卯乙寅乙等各半¶
徑各自其渾冪透至乙心而以半徑旋行而割切之則成上¶
下兩員角體一甲卯辰丑乙(以甲丑卯辰割渾員之面為/底乙為其銳此割員曲徑自)¶
(丑而甲而辰居/員周三之一)一丙癸寅子乙(以子丙寅癸渾員之割面為/底乙為其銳此割員曲徑亦)¶
<pb:KR3f0026_WYG_069-16a>¶
　　　　　　　　(三之一如三百六/十之一百二十)此上下兩角體¶
　　　　　　　　相等皆居全渾體四之一中腰成¶
　　　　　　　　鼓形而上下兩面並穵空各成虚¶
　　　　　　　　員角(其外則周遭皆凸面如丑戊/子及辰丁癸之割員状此割)¶
　　　　　　　　(員曲徑自辰而丁而癸居員周/六之一為三百六十之六十)¶
此鼓形體倍大于上下兩角體居渾員全體之半若從¶
戊乙丁腰横截之為二則一如仰盂一如覆碗而其體¶
亦渾員四之一也¶
<pb:KR3f0026_WYG_069-16b>¶
如此四分渾體而其割員之面冪即各與員徑上之平¶
員冪等故曰渾員面冪與徑上平員若四與一也¶
問何以知中腰鼓體能倍大于上下兩角體曰試于子¶
丙乙癸角體從子寅癸横切之則成子未癸午小員面¶
　　　　　　　　為所切乙子寅癸小員角體之底¶
　　　　　　　　乃子寅小半徑乗子未癸小半周¶
　　　　　　　　所成也然則以子寅小半徑乗子¶
　　　　　　　　未癸小半周又以乙寅半半徑為¶
<pb:KR3f0026_WYG_069-17a>¶
髙乗之而取其三之一即小角體矣¶
　　　　　　　　試又于中腰鼓體從丑子及卯寅¶
　　　　　　　　及辰癸諸立線周遭直切之脫去¶
　　　　　　　　其外鼓凸形即成員柱體之外周¶
　　　　　　　　截竹形又從酉乙申横切之為兩¶
　　　　　　　　(一仰盂/一覆碗)則此覆碗體舉一式為例¶
　　　　　　　　可直切斷而伸之亦可成方角體¶
　　　　　　　　此體以乙寅半半徑乗子未癸午¶
<pb:KR3f0026_WYG_069-17b>¶
　　　　　　　　小員全周為底(其形/長方)又以小半徑¶
　　　　　　　　子寅(子寅即/乙申)為髙而乗之取三之¶
　　　　　　　　一為長方角體此長方角體必倍¶
　　　　　　　　大于小員角體何也兩法並以小¶
　　　　　　　　半徑及半半徑兩次連乗取三之¶
　　　　　　　　一成角體而所乗者一為小員全¶
　　　　　　　　周一為小員半周故倍大無疑¶
　　　　　　　　也¶
<pb:KR3f0026_WYG_069-18a>¶
　　　　　　　　又丙癸寅子亦可成角體與乙子¶
　　　　　　　　寅癸等覆碗體既倍大則兼此兩¶
　　　　　　　　角體矣¶
凖此而論仰盂體必能兼甲丑卯辰及乙辰卯丑兩角¶
體亦無疑也¶
　　　　　　　　又角體内既切去一小角體又穵¶
　　　　　　　　去一相同之小角體則所餘者為¶
　　　　　　　　丙癸寅子員底仰盂體¶
<pb:KR3f0026_WYG_069-18b>¶
　　　　　　　　鼓體内既穵去如截竹之體則所¶
　　　　　　　　餘者為内平(如丑子/及辰癸)外凸(如子戊/丑及辰)¶
　　　　　　　　(丁/癸)之空圈體而此體必倍大于員¶
　　　　　　　　底仰盂體何以知之盖兩體並以¶
　　　　　　　　半徑為平面(丑子與癸/丙並同)並以員周¶
　　　　　　　　六之一為凸面而腰鼓之平面以¶
半徑循員周行員底仰盂之平面則以半徑自心旋轉¶
周行者兩頭全用旋轉者在心之一頭不動而只用一¶
<pb:KR3f0026_WYG_069-19a>¶
頭則只得其半矣故决其為倍大也¶
凖此而甲丑卯辰亦為穵空之員覆碗體而只得鼓體¶
之半矣由是言之則上下角體各得中腰鼓體之半而¶
鼓體倍大于角形渾體平分為四夫復何疑¶
曰渾體四分如此真無纎芥之疑體既均分為四則其¶
渾體外冪亦勻分為四亦無可復疑但何以知此所分¶
四分之一必與徑上平員相等耶曰此易明也凡割渾¶
員一分而求其冪法皆從其所切平面員心作立線至凸¶
<pb:KR3f0026_WYG_069-19b>¶
面心而以其髙為股員面心至邉之半徑為勾勾股求¶
其斜弦用為半徑以作平員即與所割圎體之凸面等冪¶
假如前圗所論上下兩角體從丑夘辰横線切之則以甲夘¶
為股夘丑為句求得甲丑弦與半徑同以作平員與丑夘辰¶
甲凸面等然則此角體之凸面豈不與徑上平員等冪乎¶
　　　　　　　　　甲亢半徑與甲丑同以作丑¶
　　　　　　　　　亢平員與甲丑夘辰凸面等¶
　　　　　　　　　冪¶
<pb:KR3f0026_WYG_069-20a>¶
試又作甲戊線為半徑之斜線(甲乙與戊乙皆半/徑為句為股故也)以為¶
半徑而作平員必倍大于半徑所作之平員而渾員半¶
冪與之等則渾員半冪不又為平員之倍乎¶
　　　　　　　　(如圖甲丑為半徑作乙庚房平員/與丙戊甲平員等亦與甲辰夘丑)¶
　　　　　　　　(割員凸面等為/渾冪四之一也)¶
　　　　　　　　(甲戊為半徑作戊心亥平員與甲/丁乙戊半渾冪等而倍大于乙庚)¶
　　　　　　　　(房亦倍大于丙戊甲平員/則平員居渾冪四之一)¶
如是宛轉相求無不脗合則平員為渾員冪四之一信矣¶
<pb:KR3f0026_WYG_069-20b>¶
取渾冪四之一法¶
當以半徑為通弦以一端抵圎徑之端為心旋而䂓之¶
則所割渾冪為四之一而其渾冪與圎徑上平員冪等¶
　　　　　　　　甲辰(即丁/乙)之自冪一百辰夘之自¶
　　　　　　　　乗冪(七十/五)如四與三則辰丑通弦¶
　　　　　　　　為徑以作平員亦丁戊全徑上平¶
　　　　　　　　員四分之三也大小兩平員各為¶
　　　　　　　　底以半徑為髙而作員角體其比¶
<pb:KR3f0026_WYG_069-21a>¶
例亦四與三也¶
今渾員徑上平員(即下戊徑/上平員)所作之員角體既為渾積¶
四之一則辰丑通弦徑所作之員角體即渾體十六之¶
三矣(即甲丑夘辰角體及/乙丑夘辰角體之合)若以丑辰通弦上平員為底¶
半半徑為髙而作角體即渾體三十二之三¶
分渾體為四又法¶
甲乙丙渾員體　從員周分為三(一丑甲辰一辰癸丙/一丙子丑各得周三)¶
(之/一)又從辰從丙從丑依各半徑(辰乙丙乙/丑乙皆是)至乙心旋而¶
<pb:KR3f0026_WYG_069-21b>¶
　　　　　　　　切之則成三角體者三各得渾體¶
　　　　　　　　四之一(一辰甲丑乙一丑子丙/乙一丙癸辰乙說見前)則¶
　　　　　　　　其所餘亦渾體四之一也(此餘形/有三平)¶
　　　　　　　　(員面以辰丑丑丙辰丙為員徑而/並穵空至乙心如員錐之冪有兩)¶
(凸面以辰丑丑丙辰丙之員周為界/以乙為頂皆弧三角形三角並銳)兩凸面各得渾員冪八之一¶
按辰丑即一百二十度通弦也凖前論以此通弦為圎¶
徑作平員為底半半徑為髙而成員角體此員角體積¶
即為渾員體積三十二分之三(即先所論員/角體八之三)¶
<pb:KR3f0026_WYG_069-22a>¶
若依此切渾員體成半平半凸之體其積為渾積三十¶
二之五(即員角體/八之五)¶
環堵形面冪　錐形面冪¶
有正方正員面欲於周作立圍之堵牆而冪積與之倍¶
法於方面取半徑為髙即得¶
　　　　　　　　　甲乙丙平方於其周作立起之¶
　　　　　　　　　方圍形如環堵取平方乙丙半¶
　　　　　　　　　徑為髙則方圍面冪倍大於平方¶
<pb:KR3f0026_WYG_069-22b>¶
論曰從平方心乙對角分平方為四成四三角形並以¶
方根為底半徑為髙于是以此四三角形立起令乙銳¶
上指則皆以乙丙半徑為髙而各面皆半冪故求平方¶
以半徑乗周得冪也然則依方周作方牆而以半徑為¶
髙豈不倍大於平方冪乎¶
凖此論之凡六等邉八等邉以至六十四等邉雖至多¶
邉之面而從其各周作牆各以其半徑為髙則其冪皆倍¶
于各平冪矣然則平員者多邉之極也若於其周作立¶
<pb:KR3f0026_WYG_069-23a>¶
圈如環而以其半徑為髙則環形冪積亦必倍大於平員¶
有方錐員錐於其周作圍牆而冪積與之倍¶
法於錐形之各斜面取其至銳之中線(如乙/丙)以為環牆¶
之髙即得¶
　　　　　　　　　方牆如環堵底用方周髙如乙¶
　　　　　　　　　丙即斜面自銳至底之斜立中¶
　　　　　　　　　線¶
解曰此以錐體之斜面較冪也¶
<pb:KR3f0026_WYG_069-23b>¶
論曰凡方錐皆有稜兩稜交于銳各成三角面而斜立¶
從此斜立之三角面自銳至根濶處平分之得中線(乙/丙)¶
于是自稜剖之成四三角面而植之則中線直指天頂¶
而各面皆圭形為半冪故凡錐體亦可以中線乗半周¶
得冪也然則于底周作方牆而以中線為髙四面補成¶
全冪豈不倍大乎¶
凖此論之凡五稜六稜以上至多稜多面之錐體盡然¶
矣而員錐者多稜多面之極也則以其斜立線為髙而¶
<pb:KR3f0026_WYG_069-24a>¶
自其根作員環則其員環之冪亦必倍大于員錐之冪¶
前條所論切渾員之算得此益明盖員仰盂員覆碗及¶
穵空之鼓形其體皆一凸面一平面相合而成其凸面¶
弧徑皆割渾員圈六之一其平面之濶皆半徑然而不¶
同者其内面穵空之平冪一為錐形(仰盂覆碗之/内空如笠)一為¶
環形也(鼓體之内/空如截竹)准前論穵空之環冪必倍大於錐形¶
之冪則其所負之割渾員體亦必環形所負倍大於錐¶
形而穵空之鼓體必能兼員覆碗員仰盂之二體¶
<pb:KR3f0026_WYG_069-25a>¶
　　撱圎算法(訂厯書之誤/)¶
偶查撱圎求體法見其截小分之法有誤今以數考之¶
假如撱圎形長徑為一千四百尺短徑七百尺大分截¶
長徑一千○五十尺¶
　　　　　　　　甲己三百五十戊乙七百相并得¶
　　　　　　　　一千○五十　以此乗¶
　　　　　　　　己乙一千○五十尺　以此除¶
　　　　　　　　兩數相同¶
<pb:KR3f0026_WYG_069-25b>¶
右依厯書先求得庚壬甲圎角形為苐三率再用截大¶
分軸己乙為法為苐一率以截小分軸甲己并戊乙半¶
長徑為苐二率求得小分之容與圎角形等夫小分之¶
容形外為弧線圎角之容形外為直線小分必大于圎¶
角而今等是不合也况自此而截小分漸小則乙己大¶
分軸反大于甲己小軸及戊乙并之數而求小分之容¶
反將更小于圎角矣有是理哉(小分漸小如辛癸甲則/其甲己小于己戊而己)¶
(乙者己戊與戊乙并也則其/數亦大于甲己與戊乙并矣)¶
<pb:KR3f0026_WYG_069-26a>¶
　　　　　　　　又如截大分長七百二十分己乙¶
　　　　　　　　為其軸甲己為其小分軸六百八¶
　　　　　　　　十分¶
依厯書法甲己小分軸(六百/八十)為一率甲乙長徑(一千/四百)并¶
戊乙短徑(七/百)共(二十/一百)為二率求到庚壬乙圎角體為三¶
率則所得四率為大分之容者比圎角容大三倍有竒¶
亦恐無是理也何也圎角在圎柱形為三分之一而撱¶
形必小于柱形不宜有三倍之比例也(雖壬庚畧小于/丙丁在中腰相)¶
<pb:KR3f0026_WYG_069-26b>¶
(近可以/不論)今試求之(用苐/一圗)依勿庵改法¶
假如截己乙大分軸一千○五十尺求庚己壬平圎面¶
法先求庚己　依勿庵補法以己戊(三百五/十尺)自乗(一十/二萬)¶
(二千五/百尺)與甲戊(七百/尺)自乗(四十九/萬尺)相減餘(三十六萬七/千五百尺)¶
開方得己庚相當之原數　再以丙戊(三百五/十尺)乗之甲¶
戊(七百/尺)除之為己庚實數倍之為庚壬線¶
再以壬庚線上方變為平員今用簡法(因長徑甲乙與/短徑丙丁原是)¶
(折半之比/例故也)竟以減餘(三十六萬七/千五百尺)命為庚壬線上方以¶
<pb:KR3f0026_WYG_069-27a>¶
十一乗之得(四百○四萬/二千五百尺)又以十四除之得(二十八萬/八千七百)¶
(五十/尺)為庚壬線上所截撱體之平圎面¶
法以平圎面各乗其(大分/小分)之軸(一千○五十尺/三百五十尺)皆成圎¶
柱形乃三除之為(大/小)分内所容之(大/小)圎角形¶
再以長徑(一千四/百尺)乗大圎角為實小軸(三百五/十尺)除之為¶
所截撱形之大分¶
以長徑(一千四/百尺)乗小圎角為實大軸(一千○/五十尺)除之為所¶
截撱形之小分¶
<pb:KR3f0026_WYG_069-27b>¶
今用簡法　置平圎面三除之得(九萬六千二/百五十尺)以小分¶
軸(三百/五十)乗之得庚甲壬小圎角形(三千三百六十八/萬七千五百尺)¶
置小圎角四因三除之得(四千四百九十一萬六千/六百六十六又三之二)為¶
所截小圎分¶
又置圎面三除之積(九六二/五○)以大分軸(一千○/五十尺)乗之得¶
庚子乙大圎角形(一億○一百○六/萬二千五百尺)¶
置圎角形(一○一○六/二五○○)用四因之得(四億○四百/二十五萬尺)為所¶
截大圎分¶
<pb:KR3f0026_WYG_069-28a>¶
小圎分大圎分兩形并之(共四億四千九百一/十六萬六六六六)為撱形¶
全積¶
另求撱形全積¶
置短徑(七/百)自乗得(四十/九萬)以長徑(一千/四百)乗之得(六億八千/六百萬)¶
以十一因之二十一除之得(三億五千九百三/十三萬三三三)為真撱¶
圎全積¶
以真撱圎積與兩截形并相較其差為九十分之一而¶
弱¶
<pb:KR3f0026_WYG_069-28b>¶
若用厯書法　求得截小分(二千三百六十八/萬七千五百尺)與小圎¶
角同¶
截大分(六億○六百三/十七萬五千)為大圎角之六倍¶
相并得(六億四千○○六/萬二千五百尺)為撱圎全積　與撱圎真積¶
相較其差更甚¶
如是輾轉推求則知撱體大截分不可算今别立法¶
凡撱體皆先如法求其全積再如法求其小分截積以¶
小分截積減全積餘為大分截積此法無弊可存¶
<pb:KR3f0026_WYG_069-29a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_069-29b>¶
　¶
　¶
　¶
　¶
　¶
　¶
　¶
　厯算全書卷五十六¶
