# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:09.452340
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷三
<pb:KR3f0026_WYG_003-1a>¶
欽定四庫全書¶
　厯算全書巻三¶
　　　　　　　　　　　　　宣城梅文鼎撰¶
　　厯學疑問三¶
　　　論盈縮高卑¶
問日有髙卑加減始於西法歟曰古厯有之且詳言之¶
矣但不言卑髙而謂之盈縮耳曰日何以有盈縮曰此¶
古人積候而得之者也秦火以還典章廢闕漢晉諸家¶
<pb:KR3f0026_WYG_003-1b>¶
皆以太陽日行一度故一歳一周天自北齊張子信積¶
候合&KR1882;加時始覺日行有入氣之差而立為損益之率¶
又有趙道嚴者復凖晷景長短定日行進退更造盈縮¶
以求虧食至隋劉焯立躔度與四序升降為法加詳厥¶
後皆相祖述以為歩日躔之凖葢太陽行天三百六十¶
五日惟只兩日能合平行(一在春分前三日一在秋分/後三日一年之内能合平行)¶
(者惟此/二日)此外日行皆有盈縮而夏至縮之極毎日不及¶
平行二十分之一冬至盈之極又過于平行二十分之¶
<pb:KR3f0026_WYG_003-2a>¶
一兩者相較為十分之一以此為盈縮之宗而過此皆¶
以漸而進退焉此盈縮之法所由立也曰日躔既毎日¶
有盈縮則歳周何以有常度曰日行毎日不齊而積盈¶
積縮之度前後自相除補故歳周得有常度也(細考之/古今歳)¶
(周亦有㣲差此只論/其大較則實有常度)今以授時之法論之冬至日行甚¶
速毎日行一度有竒厯八十八日九十一刻當春分前¶
三日而行天一象限(古法周天四之一為九/十一度三十分竒下同)謂之盈初¶
厯此後則毎日不及一度其盈日損厯九十三日七十¶
<pb:KR3f0026_WYG_003-2b>¶
一刻當夏至之日復行天一象限謂之盈末厯夫盈末¶
之行毎日不及一度而得為盈厯者以其前此之積盈¶
未經除盡總度尚過於平行故仍謂之盈若其毎日細¶
行固悉同縮初此盈末縮初可為一法也試以積數計¶
之盈初日數少而行度多其較為二度四十分盈末日¶
數多而行度少其較亦二度四十分以盈末之所少消¶
盈初之所多則以半歳周之日(共一百八十二/日六十二刻竒)行半周¶
天之度(一百八十二度/六十二分竒)而無餘度矣夏至日行甚遲毎¶
<pb:KR3f0026_WYG_003-3a>¶
日不及一度厯九十三日七十一刻當秋分後三日而¶
行天一象限謂之縮初厯此後則每日行一度有竒其¶
縮日損厯八十八日九十一刻復當冬至之日而行天¶
一象限謂之縮末厯夫縮末之行每日一度有竒而亦¶
得為縮厯者以其前此之積縮未能補完總度尚後於¶
平行故仍謂之縮若其毎日細行則悉同盈初此縮末¶
盈初可為一法也試以積數計之縮初日數多而行度¶
少其較為二度四十分縮末日數少而行度多其較亦¶
<pb:KR3f0026_WYG_003-3b>¶
二度四十分以縮末之所多補縮初之所少則亦以半¶
歳周之日行半周天之度而無欠度矣夫盈厯縮厯既¶
皆以前後自相除補而無餘欠則分之而以半歳周行¶
半周天者合之即以一歳周行一周天安得以盈縮之¶
故疑歳周之無常度哉¶
　　　再論盈縮高卑¶
問日有盈縮是矣然何以又謂之髙卑曰此則回回泰¶
西之說也其說曰太陽在天終古平行原無盈縮人視¶
<pb:KR3f0026_WYG_003-4a>¶
之有盈縮耳夫既終古平行視之何以得有盈縮哉葢¶
太陽自居本天而人所測其行度者則為黄道黄道之¶
度外應太虛之定位(即天元黄道與/静天相應者也)其度匀剖而以地¶
為心太陽本天度亦匀剖而其天不以地為心于是有¶
兩心之差而高卑判矣是故夏至前後之行度未嘗遲¶
也以其在本天之高半故去黄道近而離地遠遠則見¶
其度小(謂太陽本/天之度)而人自地上視之遲於平行矣(縮初/盈末)¶
(半周是太陽本天高處故在本天行一/度者在黄道不能占一度而過黄道遲)是則行度之所¶
<pb:KR3f0026_WYG_003-4b>¶
以有縮也冬至前後之行度未嘗速也以其在本天之¶
低半故去黄道遠而離地近近則見其度大(亦謂本天/之匀度)¶
而人自地上視之速於平行矣(盈初縮末半周是太陽/本天低處故在本天行)¶
(一度者在黄道占一/度有餘而過黄道速)是則行度之所以有盈也且夫行¶
度有盈縮而且日日不同則不可以籌䇿御而今以圜¶
法解之不同心之理通之在高度不得不遲在卑度不¶
得不速高極而降遲者不得不漸以速卑極而升速者¶
不得不漸以遲遲速之損益循圜周行與算數相㑹是¶
<pb:KR3f0026_WYG_003-5a>¶
則盈縮之徵於實測者皆一一能得其所以然之故此¶
高卑之説深足為治厯明時之助者矣¶
太陽之平行者在本天太陽之不平行者在黄道平行¶
之在本天者終古自如不平行之在黄道者晷刻易率¶
惟其終古平行知其有本天惟其有本天斯有高卑以¶
生盈縮不平行之率以平行而生者也惟其盈縮多變¶
知其有高卑惟其盈縮生于高卑驗其在本天平行平¶
行之理又以不平行而信者也夫不平行之與平行道¶
<pb:KR3f0026_WYG_003-5b>¶
相反矣而求諸圜率適以相成是葢七曜之所同然而¶
在太陽尤為明白而易見者也(月五星多諸小輪加減/故本天不同心之理惟)¶
(太陽/最明)¶
　　　論最高行¶
問以高卑疏盈縮確矣然又有最高之行何耶曰最高¶
非他即盈縮起算之端也盈縮之算既生于本天之高¶
卑則其極縮處即為最高如古法縮厯之起夏至也極¶
盈處即為最卑如古法盈厯之起冬至也(亦謂之最高冲/或省曰高衝)¶
<pb:KR3f0026_WYG_003-6a>¶
然古法起二至者以二至即為盈縮之端也西法則¶
極盈極縮不必定於二至之度而在其前後又各年不同¶
故最高有行率也其説曰上古最高在夏至前今行過¶
夏至後毎年東移四十五秒(今又定為一年行/一分一秒十㣲)何以徵¶
之曰凡最高為極縮之限則自最高以後九十度及相¶
近最高以前九十度其距最高度等則其所縮等何也¶
以視度之小於平度者並同也(古法以盈末縮初通/為一限亦是此意)高¶
衡為極盈之限則自高衝以後九十度及相近高衝以¶
<pb:KR3f0026_WYG_003-6b>¶
前九十度其距高衝度等則其所盈亦等何也以視度¶
之大於平度者並同也(古法以縮末盈初通/為一限亦是此意)今據實測¶
則自定氣春分至夏至一象限(即古盈/末限)之日數與自夏¶
至後至定氣秋分一象限(即古縮/初限)之日數皆多寡不同¶
又自定氣秋分至冬至一象限(即古縮/末限)之日數與自冬¶
至後至定氣春分一象限(即古盈/初限)之日數亦多寡不同¶
由是觀之則極盈極縮不在二至明矣曰若是則古之¶
實測皆非歟曰是何言也言盈縮者始于張子信而後¶
<pb:KR3f0026_WYG_003-7a>¶
之厯家又謂其損益之未得其正由今以觀則子信時¶
有其時盈縮之限後之厯家又各有其時盈縮之限測¶
驗者各據其時之盈縮為主則追論前術覺其未盡矣¶
此豈非最高之有動移乎又古之盈縮皆以二十四氣¶
為限至郭太史始加宻算立為毎日毎度之盈縮加分¶
與其積度由今考之則郭太史時最高卑與二至最相¶
近(自厯元戊辰逆溯至元辛巳三百四十八年而最高/卑過二至六度以今率毎年最高行一分一秒十㣲)¶
(計之其時最高約與夏至同度以西又舊率毎年高行/四十五秒計之其時最高已行過夏至一度三十餘分)¶
<pb:KR3f0026_WYG_003-7b>¶
(其距度亦不/為甚逺也)故盈縮起二至初無謬誤測算雖宻秪能¶
明其盈縮細分若最高距至之差無縁可得非考驗之¶
不精也¶
　　　論高行周天¶
問最高有行能周於天乎抑只在二至前後數十度中¶
東行而復西轉乎曰以理徴之亦可有周天之行也曰¶
然則何以不徴諸實測曰無可據也厯法西傳曰古西¶
士去今一千八百年以三角形測日軌記最高在申宫¶
<pb:KR3f0026_WYG_003-8a>¶
五度三十五分今以年計之當在漢文帝七年戊辰(自/漢)¶
(文帝戊辰順數至厯元/戊辰積一千八百算外)此時西厯尚在權輿越三百餘¶
年至多禄某而諸法漸備然則所謂古西士之測算或¶
非精率然而西史之所據止此矣又况自此而逆溯于¶
前將益荒遠而高行之周天以二萬餘年為率亦何從¶
而得其起算之端乎是故以實測而知其最高之有移¶
動者只在此千數百年之内其度之東移者亦只在二¶
至前後一宫之間若其周天則但以理斷而已曰以理¶
<pb:KR3f0026_WYG_003-8b>¶
斷其周天亦有説歟曰最高之法非特太陽有之而月¶
五星皆然其加減平行之度者亦中西兩家所同也故¶
中厯太陽五星皆有盈縮太隂則有遲疾在西法則皆¶
曰高卑視差而已然則月孛者太隂最高之度也而月¶
孛既有周天之度矣太陽之最高何獨不然故曰以理¶
徴之最高得有周天之行也¶
　　　論小輪¶
問以最高疏盈縮其義已足何以又立小輪曰小輪即¶
<pb:KR3f0026_WYG_003-9a>¶
高卑也但言高卑則當為不同心之天以居日月小輪¶
之法則日月本天皆與地同心特其本天之周又有小¶
輪為日月所居是故本天為大輪負小輪之心向東而¶
移日月在小輪之周(即邉/也)向西而行大輪移一度日月¶
在小輪上亦行一度大輪滿一周小輪亦滿一周而盈¶
縮之度與高卑之距皆不謀而合囘囘厯以七政平行¶
為中心行度益謂此也¶
<pb:KR3f0026_WYG_003-10a>¶
¶
<pb:KR3f0026_WYG_003-11a>¶
凡日月在小輪上半順動天西行故其右移之度遲¶
於平行為減在小輪下半逆動天而東故其右旋之度¶
速於平行為加(五星/同理)若在上下交接之時小輪之度直¶
下不見其行謂之留際留際者不東行不西行無減無¶
加與平行等此小輪上逐度之加減以上下而分者也¶
(用第一圖自辛留際過戊最髙至已為上半皆西行自/已留過際庚最卑至辛為下半皆東行巳辛两留際循)¶
(小輪之旁/不見其動)¶
若以入表則分四限小輪上半折半取中為最髙小輪¶
<pb:KR3f0026_WYG_003-11b>¶
下半折半取中則為最卑最卑最髙之㸃皆對小輪心¶
與地心而成直線七政居此即與平行同度故為起算¶
之端假如七政起最髙在小輪上西行能減東移之度¶
半象限後西行漸緩所減漸少至一象限而及留際不¶
復更西即無所復減然積減之多反在留際何也七政¶
至此其視度距小輪心之西為大也在古法則為縮初¶
(用第一圖自戊至巳一象限其/減度最大為己甲小輪半徑)既過留際而下轉而東¶
行本為加度因前有積減僅足相補其視行仍在平行¶
<pb:KR3f0026_WYG_003-12a>¶
之西至一象限而及最卑積減之數始能補足而復於¶
平行是為縮末(用第一圗自巳留際/至庚最卑一象限)¶
又如七政至最卑在小輪下東行能加東移之度半象¶
限後東行漸緩所加漸少至一限象而又及留際不復¶
更東亦無所復加然積加之多亦在留際何也七政至¶
此其視度距小輪心之東為大也在古法則為盈初(第/一)¶
(圗自庚最卑至辛留際一象限/加度最大為甲辛小輪半徑)過留際而上復轉西行¶
即為減度然因前有積加僅足相消其視行仍在平行¶
<pb:KR3f0026_WYG_003-12b>¶
之東至一象限而復及最髙積加之度始能消盡而復¶
於平行是為盈末(第一圖自辛㽞際/至戊最髙一象限)此則表中入算加¶
減從小輪之左右而分者也¶
　　　再論小輪及不同心輪¶
小輪之用有二其一為遲速之行在古厯則為日五星¶
之盈縮月之遲疾西法則總謂之加減即前所疏者是¶
也其一為髙卑之距即回回厯影徑諸差是也凡七政¶
之居小輪最髙其去人逺故其體為之見小焉其在最¶
<pb:KR3f0026_WYG_003-13a>¶
卑去人則近故其體為之加大焉騐之於日月交食尤¶
為著明(别條/詳之)是故所謂平行者小輪之心而所謂遲速¶
者小輪之邊與其心前後之差(即東/西)所謂髙卑者小輪¶
之邊與其心上下之距也知有小輪而進退加減之行¶
度逺近大小之視差靡所不貫矣¶
然則何以又有不同心之算曰不同心之法生於小輪¶
者也試以第二圖明之甲乙丙丁圏七政之本天即小¶
輪心所行之道也以子為心即地心也假如小輪心在¶
<pb:KR3f0026_WYG_003-13b>¶
甲則七政在戊為小輪最髙小輪心自甲東移一象限¶
至乙七政之在小輪亦從戊西行一象限至巳為留際¶
小輪心東移滿半周至丙七政在小輪亦行半周至庚¶
為最卑由是小輪心東移滿二百七十度至丁七政亦¶
行小輪二百七十度至留際辛小輪心東移滿一周復¶
至甲七政行小輪上亦行滿一周復至最髙戊若以小¶
輪上七政所行之戊巳庚辛諸㸃聫之即成大圏此圏¶
不以地心為心而别有其心故曰不同心圈也如圖地¶
<pb:KR3f0026_WYG_003-14a>¶
心在子不同心圈之心在丑丑子兩心之差與小輪之¶
半徑等故可以小輪立算者亦可以不同心立算而行¶
度之加減與視徑之大小亦皆得數相符也¶
　　　論小輪不同心輪孰為本法¶
問二者之算悉符果孰為本法曰晶宇寥廓天載無垠¶
吾不能飛形御氣翺歩乎日月之表小輪之在天不知¶
其有焉否耶然而以求朓朒之行則既有其度矣以量¶
髙卑之距則又有其差矣雖謂之有焉可也至不同心¶
<pb:KR3f0026_WYG_003-14b>¶
之算則小輪實巳該之何也健行之體外實中虚自地¶
以上至於月天大氣所涵空洞無物故各重之天雖有¶
髙卑而髙卑兩際只在本天(七政各重之天相去甚逺/其間甚厚故可以容小輪)¶
(而其最髙最卑皆/不越本重之内)非别有一不同之心遶地而轉也(不/同)¶
(心之天既同動天西運/則其心亦將遶地而旋)况七政兩心之差各一其率若¶
使其不同之心皆繞地環行亦甚渙而無統矣愚故曰¶
不同心之算生於小輪而小輪實已該之觀回回厯但¶
言小輪可知其為本法而地谷於西術最後出其所立¶
<pb:KR3f0026_WYG_003-15a>¶
諸圗悉仍用小輪為説亦足以徴矣¶
　　　論小輪不同心輪各有所用¶
問小輪與不同心輪既異名而同理擇用其一不亦可¶
乎曰論相因之理則不同心之算從小輪而生論測算¶
之用則小輪之徑亦從不同心而得故推朒朓之度於¶
小輪特親(小輪心即平行度也從最髙過輪心作線至/地心為平行指線剖小輪為二則小輪右半)¶
(在平行線西為朒左半在/平行線東為朓觀圖易了)而求最髙之行以不同心立¶
算最切然則其理互通其用相輔並存其説亦足以見¶
<pb:KR3f0026_WYG_003-15b>¶
圜行之無方而且可為參稽之藉矣¶
最髙在天不可以目視不可以噐測惟據朓朒之度以¶
不同心之法測之而得其兩心之差是即為小輪之半¶
徑於以作圗立算而朓朒之故益復犁然是故不同心¶
者即測小輪之法也¶
　　　論小輪心之行及小輪上七政之行皆非自動¶
問小輪心逆動天而右旋日月五星之在小輪也又逆¶
本天而順動天以左旋何若是其交錯歟意者七政各¶
<pb:KR3f0026_WYG_003-16a>¶
有能動之性而其動也又恒以逆為順歟今夫魚溯川¶
而游順鱗鬐也鳥逆風而翔便羽毛也夫七政之行亦¶
將若是而已矣曰子以小輪心自為一物而不與本天¶
相連乎曰非也小輪心常在本天之周殆相連耳曰七¶
政居小輪之周豈不若小輪心之在本天乎曰然曰然¶
則小輪心在本天七政在小輪體皆相連其非若魚之¶
川泳鳥之雲飛也審矣然則何為而有動移曰小輪心¶
非能自動也小輪之動本天之動也七政亦非自動也¶
<pb:KR3f0026_WYG_003-16b>¶
七政之動小輪之動也其故何也盖小輪之心既與本¶
天相連必有定處因本天為動天所轉與之偕西而不¶
及其速以生退度故小輪心亦有退度焉厯家紀此退¶
度以為平行(回回厯所謂/中心行度)故曰小輪之動本天之動也¶
然則小輪心者小輪之樞也樞連於本天不動故輪能¶
動而七政者又相連於小輪之周者也小輪動則七政¶
動矣故曰七政之動小輪之動也七政雖動不離小輪¶
輪心雖移不離本天又恒為周動而有定法豈若游鱗¶
<pb:KR3f0026_WYG_003-17a>¶
征鳥之於波瀾風霄而莫限所届哉¶
　　　再論小輪上七政之行¶
問本天移故小輪心移小輪動故七政動是則然矣然¶
何以七政在小輪上西行不與輪心同勢豈非七政自¶
有行法歟曰七政之居小輪也有一定之向本天挈小¶
輪心東移而七政在小輪上常向最髙殆其精氣有以¶
攝之也故輪心東移一度小輪上七政亦西遷一度以¶
向最髙譬之羅金小輪者其盤也小輪心者置針之處¶
<pb:KR3f0026_WYG_003-17b>¶
也七政所居則針所指之午位也試為大圓周分三百¶
六十度(以法/周天)别為大圏加其上使與大圓同心而可運¶
(以法同/心輪)乃置羅金于大圏之正午而依針以定盤則針¶
之午即盤之午(此如小輪在最髙而七政/居其頂與最髙同處也)于是運大圏¶
東轉使羅金離午而東(此如本天挈小/輪而東移也)則盤針之指午¶
者必且西移而向丁向未(因正午所定之盤不復更置/則此時之丁之未實為針之)¶
(午此如小輪從本天東移而七政/西遷居小輪之旁以向最髙之方)盤東移一度針亦西¶
移一度盤東移一宫針亦西移一宫盤東行半周至大¶
<pb:KR3f0026_WYG_003-18a>¶
圓子位則針在盤上亦西移半周而反指盤之子(此時/盤之)¶
(子實針之午此如小輪心行至最髙冲而七政居/小輪之底在小輪為最卑而所向者最髙之方也)盤東¶
移三百六十度而復至午針亦西移一周而復其故矣¶
是何也針自向午不以盤之東移而改其度自盤上觀¶
之見為西移耳七政之常向最髙何以異是(七政在小/輪上常向)¶
(最髙之方觀/第二圖可見)¶
　　　論小輪非一¶
問小輪有㡬曰小輪以算視行視行非一故小輪亦非¶
<pb:KR3f0026_WYG_003-18b>¶
一也凢算視行有二法或用不同心輪則惟月五星有¶
小輪而日則否何也以盈縮髙卑即於不同心之輪可¶
得其度故不以小輪加減而小輪之用已蔵其中也或¶
用同心輪負小輪則日有一小輪月五星有兩小輪其¶
一是髙卑小輪為日五星之盈縮月之遲疾即不同心¶
之算七政所同也其一是合望小輪在月為倍離(即晦/朔弦)¶
(望/)在五星為嵗輪(即遲㽞/逆伏)皆以距日之逺近而生故太¶
陽獨無也若用小均輪則太陽有二小輪其一為平髙¶
<pb:KR3f0026_WYG_003-19a>¶
卑二為定髙卑而月五星則有三小輪其一二為平髙¶
卑定髙卑與太陽同其三為太隂倍離五星嵗輪與太¶
陽異也凡此皆以齊視行之不齊有不得不然者然小¶
輪之用不同而名亦易相亂(如月離以髙卑輪為自行/輪又稱本輪又曰古稱小)¶
(輪其定髙卑輪五星稱小均輪月離稱均輪或稱又次/輪至于距日而生之輪月離稱次輪五星或稱次輪或)¶
(稱年嵗輪然亦/曰古稱小輪)今約以三者别之一曰本輪七政之平¶
髙卑是也一曰均輪七政平髙卑之輪上又有小輪以¶
加減之為定髙卑此兩小輪相須為用二而一者也一¶
<pb:KR3f0026_WYG_003-19b>¶
曰次輪月五星距日有逺近而生異行故曰次輪而五¶
星次輪則直稱之嵗輪也¶
　　　論七政兩種視行(七政從天月/五星又從日)¶
問小輪有三又或為二何也曰小輪舊只用二(一本輪/一次輪)¶
新法用三(一本輪一均/輪一次輪)然而均輪者所以消息乎本輪¶
為本輪㣲細之用故曰二而一者也是則輪雖有三實¶
則兩事而已何謂兩曰七政皆從天以生本輪而月五¶
星又從乎日以生次輪天西行故七政之本輪皆從天¶
<pb:KR3f0026_WYG_003-20a>¶
而西轉其行皆向最髙也(日月五星之在本輪俱向本/天最髙其本輪心離最髙一)¶
(度本輪周亦行/一度似為所攝)日天東移故月五星之合望次輪皆從¶
日而東運其行皆向日也(月五星離日若干次輪度/亦行若干是為日所攝)惟¶
本輪從天于是有最髙卑之加減而其行度必始于最¶
髙(本輪行始于本天最髙而均輪即始于本輪之最高/卑故本輪均輪至最髙卑皆無加減為起算之端)¶
惟次輪從日于是有離日之加減而其行度必始于㑹¶
日(月次輪行始于朔望星次輪始于合伏故/月至朔望五星合日冲日皆無次輪加減)是故七政¶
皆以半周天之宿度行縮厯半周天之宿度行盈厯厯¶
<pb:KR3f0026_WYG_003-20b>¶
宿度三百六十而本輪一周起最髙終最髙也(因最髙/有行分)¶
(故視周天稍贏然大致/不變月之遲疾亦然)次輪則月以厯黄道一周而又¶
過之凡三百八十九度竒而行二周起朔望終朔望也¶
五星嵗輪(即次/輪)則土以行黄道十二度竒木以三十三¶
度竒火以四百○八度竒金以五百七十五度竒水以¶
一百十四度竒而皆一周起合伏終合伏也治厯者用¶
三小輪以求七政之視行惟此二者故曰兩事也(金水/二星)¶
(㑹日後皆行黄道宿一周/又復過之然後再與日㑹)¶
<pb:KR3f0026_WYG_003-21a>¶
　　　論天行遲速之原¶
問天有重數則在外者周徑大而其度亦大故土木之¶
行遲在内者周徑小而其度亦小故金水月之行速七¶
政之行勢畧同特其度有大小而分遲速耳以是為右¶
旋之徴不亦可乎曰此必七政另為一物以行於本天¶
之上故可以度之大小為遲速也今七政既與天同體¶
而非另為一物則七政之東升西没即其本天之東升¶
西没也且使各天之行各自為政則其性豈無緩急而¶
<pb:KR3f0026_WYG_003-21b>¶
自外至内舒亟之次如是其有等乎盖惟七政之天雖¶
有重數而總為一天制動之權全在動天故近動天者¶
不得不速近地而逺動天者不得不遲固自然之理勢¶
也曰若是則周徑大小可勿論矣曰在外者為動天所¶
掣而西行速故其東移之差數遲又以其周徑大而分¶
度闊則其差又遲是故恒星六七十年而始差一度近¶
動天也然以周徑之大小准之此所差之一度以視月¶
天將以周計矣在内者逺於動天而西行遲故其東移¶
<pb:KR3f0026_WYG_003-22a>¶
之差速又以其周徑小而分度狹則其差又速是故月¶
天一日東移十三四度者近地而逺動天也然以周徑¶
計之此所差之十三四度以視日天尚不能成一度矣¶
然則周徑之大小但可兼論以考其差而非所以遲速¶
之原也左旋之説可以無疑¶
　　　論中分較分¶
問中分較分何也曰較分者是五星在最卑(本/輪)時逐度¶
(嵗輪/周)次均之增數也凡算次均皆設嵗輪心在本輪最¶
<pb:KR3f0026_WYG_003-22b>¶
髙而逐度(嵗輪/周)定其均數(或視差在輪心東為加西/為減以生遲㽞逆㐲諸行)列¶
之於表命曰次均再設心在最卑亦逐度定其均數所¶
得必大於最髙法以先所得最髙時逐度之均數(即次/均)¶
減之其餘為較分若曰此嵗輪上逐度視差在最卑時¶
應多此數也所以者何視差之理逺則見小近則見大¶
嵗輪之在最卑去地為近比在最髙必大故也¶
然則又何以有中分曰較分者次均之較而中分者又¶
較分之較也使歳輪心常在最髙與最卑則只用次均¶
<pb:KR3f0026_WYG_003-23a>¶
與較分亦已足矣無如自最髙至最卑中間一百八十¶
度嵗輪皆得逓居則次均之較各異(歳輪心行于本輪/離最高而下以漸)¶
(近地則星在嵗輪周逐度所生之次均必皆漸大于在/最高時而心離最高時時不等即次均之所増亦必不)¶
(等而較/分悉變)勢不能一一為表故以中分括之其法以本輪¶
之度分為主若嵗輪各度在本輪最卑時較分若干今¶
在本輪他度則較分只應若干也故以最卑之較分命¶
其比例為六十分(即中分/之全分)而其餘自離最卑一度起各¶
有所減減至最髙而無中分則亦無較分只用次均本¶
<pb:KR3f0026_WYG_003-23b>¶
數矣是故較分於次均恒為加而以中分求較分則於¶
較分恒為減(表所列較分皆輪心在最卑之數各以中/分乗之六十除之變為輪心未至最卑之)¶
(較分視在最/卑皆為小數)其比例為嵗輪心在某度之較分與在最¶
卑之較分若中分與六十分也故曰中分者較分之較¶
也¶
　　　再論中分¶
問中分之率既皆以較分為六十分之比例則皆以本¶
輪度距最卑之逺近而得中分之多寡乃五星之中分¶
<pb:KR3f0026_WYG_003-24a>¶
各有異率何歟曰中分之率生于距地之逺近而五星¶
各有其本天半徑之比例則其平行之距地逺近懸殊¶
而兩心差亦各不同則又有本輪半徑與其本天半徑¶
之比例矣至于嵗輪之大小復參錯而不齊如土木本¶
天大而嵗輪小金星本天小而嵗輪大而火星在水星¶
之上則火星本天大而嵗輪反大水星本天小而嵗輪¶
反小積此數端而較分之進退紓亟攸分此五星之中¶
分所以各一其率也要其以最卑為較分之大差當中¶
<pb:KR3f0026_WYG_003-24b>¶
分之六十一而已矣¶
　　　論囘囘厯五星自行度¶
問諸家多以五星自行度為距日度然乎曰自行度生¶
于距日逺近然非距日之度何也星在黄道有順有逆¶
有疾有遲其距太陽無一平行而自行度終古平行故¶
但可謂之距合伏之行而非距日之度也此在中土舊¶
法則為叚目其法合計前後兩合伏日數以為周率周¶
率析之為疾行遲行退行及留而不行諸叚之目疾與¶
<pb:KR3f0026_WYG_003-25a>¶
遲皆有順行度數退則有逆行度數其度皆黄道上實¶
度也回厯不然其法則以前合伏至後合伏成一小輪¶
小輪之心行于黄道而星體所行非黄道也乃行於小¶
輪之周耳近合伏前後行輪上半順輪心東行而見其¶
疾衝日前後行輪下半則逆輪心西行而見其遲留且¶
退其實星在輪周環轉自平行也故以輪周匀分三百¶
六十度為實前合伏至後合伏日率為法除之得輪周¶
毎日星行之平度是之謂自行度也若以距太陽言則¶
<pb:KR3f0026_WYG_003-25b>¶
順輪心而見疾距日之度必少逆輪心而遲退距日之¶
度必多安所得平行之率哉故曰自行者星距合伏之¶
行而非距日之行也¶
　　　論囘囘厯五星自行度二¶
曰自行度既非距日度又謂其生於距日何也曰星既¶
在輪周行矣而輪之心實行於黄道與太陽同為右旋¶
而有遲速當合伏時星與輪心與太陽皆同一度(星在/輪之)¶
(頂作直線過輪心至太陽直射地/心皆在黄道上同度如月之合朔)然不過晷刻之間而¶
<pb:KR3f0026_WYG_003-26a>¶
巳自是以後太陽離輪心而東輪心亦隨太陽而東太¶
陽速輪心遲輪心所到必在太陽之後以遲減速而得¶
輪心每日不及太陽之恒率是則為距日行也(即平行/距日)¶
然而輪心隨太陽東行星在輪周亦向太陽而東行太¶
陽離輪心相距一度(黄道/上度)星在輪周從合伏處(輪/頂)東行¶
亦離一度(小輪/上度)太陽離輪心一象限(如月/上弦)星在輪周亦¶
離合伏一象限乃至太陽離輪心半周與輪心冲星在¶
輪周亦離合伏半周居輪之底復與輪心同度而衝太¶
<pb:KR3f0026_WYG_003-26b>¶
陽(自輪頂合伏度作線過輪心至星之體又過地心/以至太陽黄道上躔度皆成一直線如月之望)再¶
積其度太陽離輪心之衝度而東輪心亦自太陽之衝¶
度而東然過此以徃太陽反在輪心之後假如輪心不¶
及太陽積至三象限則太陽在輪心後只一象限(因其/環行)¶
(故太陽之行速在前者半周以後太陽反在/輪心之後若追輪心未及者然○如月下弦)星在輪周¶
亦然(自輪底行一象限則離輪頂合伏為/三象限而将復及合伏尚差一象限)逮太陽離輪¶
心之度滿一全周而輪心與太陽復為同度則星在輪¶
周亦復至合伏之度而自行一周矣(星輪心太陽三者/皆復同為一直線)¶
<pb:KR3f0026_WYG_003-27a>¶
(以直射地心如/月第二合朔)凡此星行輪周之度無一不與輪心距¶
日之度相應(主日而言則為太陽離輪心之度主星而/言則為輪心不及太陽之距度其義一也)¶
故曰自行之度生于距日然是輪心距日非星距日也¶
　　　論囘囘厯五星自行度三¶
問輪心距日與星距日何以不同乎曰輪心距日平行¶
星距日不平行惟其不平行是與自行度之平行者判¶
然為二故斷其非距日度也惟其平行是與自行度相¶
應故又知其生于距日也¶
<pb:KR3f0026_WYG_003-27b>¶
然則自行度不得為星距日度獨不得為輪心距日度¶
乎曰輪心距日雖與自行相應能生其度然其度不同¶
輪心是隨日東行倒算其不及於日之度星在輪周環¶
行是順數其行過合伏之度不同一也又輪心距日是¶
黄道度七政所同星離合伏自行是小輪周度小於黄¶
道度又各星異率(小輪小於黄道而小輪周亦匀分三/百六十度其度必小于黄道度而各)¶
(星之小輪周徑各/異度亦從之而異)不同二也若但以自行之初與日同¶
度自行半周毎與日冲而徑以距日與自行混而為一¶
<pb:KR3f0026_WYG_003-28a>¶
豈不毫釐千里哉¶
　　　論新圖五星皆以日為心¶
問五星天皆以日為心然乎曰西人舊説以七政天各¶
重相裹厥後測得金星有弦望之形故新圖皆以日為¶
心但上三星輪大而能包地金水輪小不能包地故有¶
經天不經天之殊然以實數考之惟金水抱日為輪確¶
然可信若木火土亦以日為心者乃其次輪上星行距¶
日之跡非真形也¶
<pb:KR3f0026_WYG_003-28b>¶
凡上三星合伏後必在太陽之西而晨見于是自嵗輪¶
最逺處東行而漸向下及距日之西漸逺至一象限内¶
外星在嵗輪行至下半為遲留之界再下而退行衝日¶
則居嵗輪之底此合伏至衝日在日西半周也衝日以¶
後轉在日東而夕見又自輪底行而向上過遲留之界¶
而復與日合矣此衝日至合伏在日東半周也¶
故嵗輪上星行髙下本是在嵗輪上下而自太陽之相¶
距觀之即成大圎而為圍日之形以日為心矣其理與¶
<pb:KR3f0026_WYG_003-29a>¶
本輪行度成不同心天者同也¶
但如此則上三星之圎周左旋與金水異¶
夫七政本輪皆行天一周而髙卑之數以畢雖有最髙¶
之行所差無㡬故可以本輪言者亦可以不同心天言¶
也若嵗輪則不然如土星嵗輪一周其輪心行天不過¶
十二度竒木星則三十三度竒上下旋轉止在此經度¶
内不得另有天周之行知為距日之虚跡也¶
又如金星嵗輪一周其輪心平行五百七十餘度則大¶
<pb:KR3f0026_WYG_003-29b>¶
于天周二百餘度水星嵗輪一周輪心平行一百一十¶
五度竒則居天度三之一皆不可以天周言¶
惟火星嵗輪之周其平行四百餘度與天周差四十度¶
數畧相近故厯指竟云以太陽為心而要之總是借虚¶
率以求真度非實義也¶
　¶
　¶
　厯算全書卷三¶
