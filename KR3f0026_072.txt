# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:11.040335
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 少廣拾遺序
<pb:KR3f0026_WYG_072-1a>¶
少廣拾遺序¶
少廣爲九章之一其開平方法爲薄海内外測量家所¶
需非隸首不能作也平方而外有立方以爲鑿築土方¶
之用課工作者猶能言之若三乗方以上知之者葢已¶
尠矣嘗見九章比類厯宗算會算法統宗俱載有開方¶
作法本原之圖而僅及五乗竝無算例同文算指稍變¶
其圖具七乗方算法而不適於用詮釋不無譌誤西鏡¶
録演其圖爲十乗方而舉數僅詳平立三乗一式而已¶
<pb:KR3f0026_WYG_072-1b>¶
餘皆未及康熙壬申余在都門有友人傳逺問屬詢四¶
乗方十乗方法葢諸乗方法獨此二端不可以借用他¶
法而問者及之竊喜朋儕中固自有留心學問之人遂¶
稍取古圖紬繹發其指趣爲作十二乗方算例頗覺詳¶
明然後知今日所用開平方法廼算數家徑捷之用而¶
不及古圖之簡括精深也宣城梅文鼎¶
