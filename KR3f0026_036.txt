# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:10.193777
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷三十二
<pb:KR3f0026_WYG_036-1a>¶
欽定四庫全書¶
　厯算全書巻三十二¶
　　　　　　　　　　　　　宣城梅文鼎撰¶
　　籌算四之五¶
　開帶縱平方法¶
勿菴氏曰算有九極于勾股勾股出于圓方故少廣旁¶
　要相資為用也然開平方以御勾股而縱法以御和¶
　較古有益積減積翻積諸術參伍錯綜盡神通變要¶
<pb:KR3f0026_WYG_036-1b>¶
　之皆帶縱一法而已¶
　　　　　　　　(平方者長濶相等如碁局也平方/帶縱者直田也長多于濶之數謂)¶
　　　　　　　　(之縱縱之濶如平方之數其長則/如縱之數縱與方相乘得縱積以)¶
　　　　　　　　(加方積成一/直田形積也)¶
　　　　　　　　平方與方縱兩形初商之積也兩¶
　　　　　　　　亷一隅一亷縱者次商之積也亷¶
　　　　　　　　有二故倍之亷之縱只一故不倍¶
　　　　　　　　也¶
<pb:KR3f0026_WYG_036-2a>¶
　　　　　　　　如前圖除積不盡則有第三商如¶
　　　　　　　　此圖雖三商亦只倍亷而不倍縱¶
　　　　　　　　四商以上倣此詳之¶
　¶
用法曰先以積列位如法作㸃從單位起隔位㸃之視¶
　㸃在首位獨商之㸃在次位合兩位商之皆命為實¶
　次以帶縱數用籌與平方籌並列之各為法¶
　視平方籌積數有小于實者用其方數為初商用其¶
<pb:KR3f0026_WYG_036-2b>¶
　積數為方積(初商自乘/之數也)　即視縱籌與初商同行之¶
　積數用之為縱積(初商乘縱之數也如初/商一則用縱籌第一行)兼方積縱¶
　積兩數以減原實而定初商(必原實中兼此兩積之/數則初商無悮矣故曰)¶
　(定/)　若原實不及減改而商之如前求得兩積以減¶
　之為初商定數　不及減又改商之及減而止¶
　若應商十數因無縱積改商單九是初商空也則于¶
　初商之位作○而紀其改商之數于○下若次商者¶
　然(初商應是百而改九十/應是千而改九百並同)¶
<pb:KR3f0026_WYG_036-3a>¶
定位法曰既得初商視所作原實之㸃共有幾何以定¶
　其得數之位以知其有次商與否(如一㸃則得數是/單而無次商二㸃)¶
　(則得數是十而有次商/之類皆如平方法取之)¶
次商法曰依前定位知初商未是單數而減積又有未¶
　盡是有次商也　次商之法倍初商加入縱為亷法¶
　用籌除之　視亷法籌行内之積數有小于餘實者¶
　用為亷積以減餘實用其行數為次商　就以次商¶
　自乘為隅積以減餘實以定次商(必餘實内有亷隅/兩積則次商無誤)¶
<pb:KR3f0026_WYG_036-3b>¶
　　不及减者改商之及減而止皆如平方法¶
　商三次以上並同次商¶
命分法曰若得數已是單而有不盡則以法命之　法¶
　以所商數倍之加入縱為亷又加隅一為命分不盡¶
　之數為得分¶
　亦有得數非單而餘實少在亷法以下不能商作單¶
　一者亦以法命之　法即以亷法加隅一為命分¶
列商數法曰依平方法視所作㸃而以最上一㸃為主¶
<pb:KR3f0026_WYG_036-4a>¶
　若初商五以上(不論單五或五十或/五千或五百並同)皆用進法書其¶
　其得數于㸃之上兩位則不論縱之多少也¶
　若初商四以下(亦不論單/十百千)則以縱之多少而為之進¶
　退法以縱折半加入初商(單從單十從十/百千各以類加)若滿五以上¶
　者變從進法書于㸃之上兩位(如初商四而縱有二/初商三而縱有四之)¶
　(類/)¶
　若縱數少雖加之而仍不滿五數者仍用常法書其¶
　得數于㸃之上一位(如初商四而縱只有一初商/三而縱只有二只有二之類)¶
<pb:KR3f0026_WYG_036-4b>¶
　總而言之所商單數皆書于亷法之上一位故初商¶
　得數有進退之法乃豫為亷法之地以居次商也¶
　初商五以上倍之則十雖無縱加亷法已進位矣初¶
　商雖四以下而以半縱加之滿五則其倍之加縱而¶
　為亷法也亦滿十而進位矣亷法進位故初商必進¶
　兩位書也若加半縱仍不滿五則其亷法無進位矣¶
　故初商只進一位而書之葢豫算所商單數已在亷¶
　法之上也¶
<pb:KR3f0026_WYG_036-5a>¶
　又初商若得單數其亷法即為命分凡商得單數必¶
　在命分之上一位以此考之庶無謬誤¶
假如有直田積六十三步但云濶不及長二步¶
　列位(依平方法/)作㸃(從單位起/)¶
　　　　　　視㸃在次位合六十三步商之為實¶
　　　　　　次以平方籌與縱二籌平列之各為法¶
　　視平方籌積有(四九/)小于(六三/)其方七也商作單¶
　七(用進法書于㸃之上兩/位  一㸃知所商是單)¶
<pb:KR3f0026_WYG_036-5b>¶
　即視帶縱籌第七行積數(一四/)用為縱積¶
　併方積(四十九/)縱積(一十四/)共六十三除實盡(此亦/偶除)¶
　(盡耳設不盡其命分必是十數故/前商七之數必進書之以存其位)¶
　定為濶七步　加縱二步得長九步¶
　凡得數在五以上用進法書于㸃之上兩位此其例¶
　也¶
假如有直田六百三十步但云長多濶二步¶
　列位(無單位補作圈/)作㸃¶
<pb:KR3f0026_WYG_036-6a>¶
　　　　　　　　視㸃在首位獨商之以○六百步¶
　　　　　　　　為實¶
　　　　　　　　以平方帶縱二各用籌為法¶
　　　　　　　　視平方籌積數有(○四/)小于(○六/)¶
　其方二商二十步(二㸃故/初商十)自乘得方積(四百步/)隨視¶
　縱籌第二行是(四/)得縱積(四十步/)併兩積共四百四¶
　十步以減原實餘一百九十步再商之(初商十故/有次商也)¶
　　(商數二十以縱折半得單一加之共二十一/仍不滿五數故只用常法書于㸃之上一位)¶
<pb:KR3f0026_WYG_036-6b>¶
　次以初商(二十步/)倍之(四十步/)加縱(二步/)共四十二¶
　步為亷法(用第四第二兩籌/)¶
　合視兩籌第四行積數(一六八/)小于(一九○/)次商(四/)減¶
　亷積一百六十八步餘二十二步(所減首位不空/次商故書本位)¶
　次以次商(四步/)為隅法自乘得(一十六步/)為隅積用¶
　減餘實不盡六步以法命之(初商雖不進位所得次/商單數已在命分之上)¶
　(一位矣列商數/法妙在于此)倍所商(二十四步/)為(四十八步/)加縱¶
　(二步/)又加隅(一步/)共五十一步為命分¶
<pb:KR3f0026_WYG_036-7a>¶
　命為濶(二十四步/)又(五十一分步之六/)加縱(二步/)得¶
　長(二十六步/)又(五十一分歩之六/)¶
　　凡得數在四以下以半縱加之仍不滿五則只用¶
　　常法書于㸃之上一位此其例也¶
假如有直田五畝但云長多濶八十八步¶
　列位(以畝法二百四十通之得一千/二百步十步單步空補作兩圈)作㸃¶
　　　　　　　　　視㸃在次位合商之以一千二¶
　　　　　　　　　百步為實縱有兩位用兩籌與¶
<pb:KR3f0026_WYG_036-7b>¶
　　　　　　　　　平方籌並列各為法¶
　　　　　　　　　先視平方籌有(○九/)小于(一二/)¶
　　　　　　　　　宜商三十(二㸃/商十)因有縱改商二¶
　　　　　　　　　十其方積四百步縱積一千七¶
　百六十步(初商十與縱相乘故/縱單數皆成十數)兼兩積共二千一百¶
　六十步大于實不及減所商有誤抹去之¶
　改商(一十步/)其方積(一百步/)其縱積(八百八十步/)併¶
　兩積共除實九百八十步餘二百二十步再為實以¶
<pb:KR3f0026_WYG_036-8a>¶
　求次商(初商十故/有次商也)¶
　　(縱折半四十四步加初商一十/步共五十四步故變用進法)¶
　次以初商(一十步/)倍之(二十步/)加縱(八十八步/)共一¶
　百○八步為亷法(用第一空位第八三籌/)¶
　合視籌第二行積(二一六/)小于(二二○/)次商(二步/)于¶
　初商(一十步/)之下減亷積一百一十六餘四步(所减/首位)¶
　(○故進書之初商/豫進正為此也)¶
　次以次商(二步/)自乘得四步為隅積除實盡¶
<pb:KR3f0026_WYG_036-8b>¶
　定為濶一十二步加縱(八十八步/)得長一百步¶
假如有直田一十二畝半但云長多濶七十步¶
　列位(以畝法二百四十通之得/三千步百十單皆作圈)作㸃¶
　　　　　　　視㸃在次位以三千○百步為實¶
　　　　　　　以平方帶縱七十各用籌為法¶
　　　　　　　先視平方籌積有二五小于(三○/)宜¶
　　　　　　　商(五十/)因縱改商(四十步/)其方積一¶
　　　　　　　千六百步其縱積二千八百步共四¶
<pb:KR3f0026_WYG_036-9a>¶
　千四百步大于實不及减抹去之¶
　改商(三十步/)其方積(九百步/)其縱積(二千一百步/)共¶
　三千步除實盡¶
　　(縱七十折半三十五加初商三十共六十五/是五以上也故用進法書商三于㸃上兩位)¶
　　(假有餘實則當再商或命之以分今雖商盡當存/其位  命分者亷法加隅一也倍初商加縱共一)¶
　　(百三十是原實百者亷法之位也進一/位乃單位初商不進兩位何以容單數)¶
　凡開得平方三十步為田濶　加縱七十步共一百步為長¶
假如有直田七畝但云長多濶六十步¶
<pb:KR3f0026_WYG_036-9b>¶
　列位(以畝法二百四十通之得一/千六百八十步單位空作圈)作㸃¶
　　　　　　　視㸃在次位合商之以一千六百步¶
　　　　　　　為實¶
　　　　　　　以平方帶縱六十步用籌各為法¶
　　　　　　　先視平方籌有一六與實同宜商四¶
　　　　　　　十(二㸃初/商是十)因帶縱改商三十步其方¶
　　　　　　　積(九百步/)縱積(一千八百步/)共二千¶
　　　　　　　七百步大于實不及減抹去之¶
<pb:KR3f0026_WYG_036-10a>¶
　改商(二十步/)其方積(四百步/)縱積(一千二百步/)共減¶
　一千六百步餘八十步再商之¶
　　(縱折半三十加初商/共五十故進書之)¶
　　(假餘實滿命分一百○一步即當商一步故初/商豫進以居次商今次商雖空當存○位故也)¶
　次以初商(二十步/)倍之(四十步/)加入縱六十步共一¶
　百步為亷法　亷法大于餘實不及減次商作○其¶
　餘實以法命之　法以亷法加隅一為命分¶
　命為濶(二十步/)又(一百○一分步之八十/)加縱為長¶
<pb:KR3f0026_WYG_036-10b>¶
　(八十步/)又(一百○一分步之八十/)¶
假如有直田四畝但云長多濶九十步¶
　列位(以畝法通之得/九百六十步)作㸃¶
　　　　　　　　視㸃在首位獨商之以○九百為實¶
　　　　　　　　以平方帶縱九十步各用籌為法¶
　　　　　　　　先視平方籌積有(○九/)與實同宜¶
　　　　　　　　商三十步(二㸃故/初商十)因帶縱改商二¶
　　　　　　　　十步其方積(四百步/)縱積(一千八/)¶
<pb:KR3f0026_WYG_036-11a>¶
　(百步/)不及減又改商一十歩其方積(一百步/)縱積(九/)¶
　(百步/)共一千步仍不及減　此有二㸃宜商十步今¶
　改商一十仍不及減是初商十位空也¶
　　(縱九十折半四十五加初商十步滿/五十以上故商一進書㸃之上兩位)¶
　改商單九步其方積(八十一步/)縱積(八百一十步/)共¶
　八百九十一步以減實餘六十九步不盡(此宜商十/數者變商)¶
　(單步故初商之位作○而以改商之九步書于○位/下如次商然也蓋必如此書之所商單數乃在命分)¶
　(之上一/位也)¶
<pb:KR3f0026_WYG_036-11b>¶
　商數已得單步而有不盡以法命之以商九步倍之¶
　加縱九十步共一百○八步更加隅一步共一百○¶
　九步為命分¶
　命為濶九步又(一百○九分/步之六十九)　加縱為長九十九步¶
　又(一百○九分/步之六十九)¶
　　以上四則乃縱多進位之法也凡得數雖四以下¶
　　以半縱加之滿五即用進法書于㸃之上兩位此¶
　　其例也¶
<pb:KR3f0026_WYG_036-12a>¶
　開帶縱立方法(籌算五/)¶
勿菴氏曰泰西家説勾股開方甚詳然未有帶縱之術¶
　同文算指取中算補之其論帶縱平方有十一種而¶
　于立方帶縱終缺然也程汝思統宗所載又皆兩縱¶
　之相同者惟難題堆垜還原有二例祇一可用其一¶
　强合而已非立術本意又不附少廣而雜見于均輸¶
　雖有善學何從而辨之兹因籌算稍以鄙意完其缺¶
　義取曉暢不厭煩複使得其意者可施之他率不窮¶
<pb:KR3f0026_WYG_036-12b>¶
　云爾¶
凡立方帶縱有三¶
一只帶一縱¶
　如云長多方若干或髙多方若干是也(&KR0055;即同髙/)¶
一帶兩縱而縱數相同¶
　如云長不及方若干髙不及方若干是也(此方多數/為縱)¶
　¶
一帶兩縱而縱數又不相同¶
<pb:KR3f0026_WYG_036-13a>¶
　如云長多濶若干濶又多髙若干是也¶
　大約帶一縱者只有縱數而已帶兩縱者有縱亷又¶
　有縱方故其術不同¶
　¶
　¶
　¶
　¶
　¶
<pb:KR3f0026_WYG_036-13b>¶
帶一縱圖三¶
　　　　　　此長多于方　　　　　此髙多于方¶
　　　　　　也為横縱横　　　　　也為直縱直¶
　　　　　　縱之形濶與　　　　　縱之形長濶¶
　　　　　　髙等如其方　　　　　相等如其方¶
　　　　　　其厚也如其　　　　　其髙也如其¶
　　　　　　縱所設　　　　　　　縱所設¶
　俱立方一縱形一合為長立方形¶
<pb:KR3f0026_WYG_036-14a>¶
　　　　　　　　　如圖立方形方縱形合者初商¶
　　　　　　　　　也平亷三内帶縱者二長亷三¶
　　　　　　　　　内帶縱者一小隅一此七者次¶
　　　　　　　　　商也¶
　　　　　　　　　平亷所帶之縱長與立方等厚¶
　　　　　　　　　與次商等其髙也則如縱所設¶
　　　　　　　　　　長亷所帶之縱兩頭横直等¶
　　　　　　　　　皆如次商其髙也如縱所設¶
<pb:KR3f0026_WYG_036-14b>¶
　用法曰以積列位乃作㸃從單位起隔兩位㸃之¶
　㸃畢視積首位有㸃獨商之以首位為初商之實¶
　首位無㸃以首位合有㸃之位商之　㸃在次位以¶
　首兩位為初商之實　㸃在第三位以首三位為初¶
　商之實　皆同立方法¶
　先視立方籌積數有小于初商之實者用其方數為¶
　初商(定位法合計所作㸃共有若干一㸃者商單數/二㸃則商十數每一㸃進一位皆如立方)用¶
　其積數為初商立方積(定位法視初商方數若初商/單數其積亦盡于單位若初)¶
<pb:KR3f0026_WYG_036-15a>¶
　(商十數其積乃盡于千位每初商進一位/其積進三位亦可以㸃計之皆如立方)¶
　次以初商自乘以乘縱數為縱積¶
　合計立方積縱積共數以減原積而定初商(若初商/無誤者)¶
　(原實中必/兼此兩積)命初商為方數加縱數為髙數(或長數皆/依先所設)¶
　不及減者改商之及減而止¶
次商法曰依前定位知初商是何等(或單十/百千等)若初商未¶
　是單數而減積又有不盡是有次商也¶
　法以初商自乘而三之又以縱與初商相乘而兩之¶
<pb:KR3f0026_WYG_036-15b>¶
　共為平亷法　又法以初商三之縱倍之併其數與¶
　初商相乘得數為平亷法　或以初商加縱而倍之¶
　併初商數以乘初商為平亷法並同¶
　又以初商三之加縱為長亷法¶
　乃置餘實列位以平亷法除之得數為次商(用籌為/法除而)¶
　(得/之)¶
　　(依除法/定其位)¶
　于是以次商乘平亷法為三平亷積　又以次商自¶
<pb:KR3f0026_WYG_036-16a>¶
　乘以乘長亷法為三長亷積　就以次商自乘再乘¶
　為隅積　合計平亷長亷隅積共若干數以減原實¶
　(原實中兼此併積/知次商無誤矣)乃併初商次商所得數為方數加¶
　縱命為髙數(或長數皆/如先所設)合問　不及減者改商之及¶
　減而止¶
商三次者以初商次商所得數加縱而倍之併商得數¶
　為法仍與商得數相乘為平亷法¶
　又以商得數三之加縱為長亷法　餘並同次商¶
<pb:KR3f0026_WYG_036-16b>¶
命分法曰己商至單數而有不盡則以法命之　其法¶
　以所商得數加縱倍之加所商得數以乘所商得數¶
　(如平/亷)又以所商得數三之加縱(如長/亷)併兩數又加單¶
　一(如/隅)為命分不盡之數為得分¶
　或商數尚未是單而餘實甚少在所用平亷長亷兩¶
　法併數之下或僅同其數(僅同者/無隅積)是無可續商也亦¶
　以法命之法即以所用平亷長亷兩法併之又加隅¶
　一為命分¶
<pb:KR3f0026_WYG_036-17a>¶
列商數法曰依立方法以初商之實有㸃者為主(即原/實内)¶
　(最上之/一㸃)凡初商得數必書于㸃之上一位乃常法也¶
　惟初商一數者用常法¶
　有以初商得數書于㸃之上兩位者進法也初商二¶
　三四五者用進法¶
　有以初商得數書于㸃之上三位者超進法也初商¶
　六七八九者用超進之法¶
　若縱數多亷法有進位則宜用常法者改用進法宜¶
<pb:KR3f0026_WYG_036-17b>¶
　用進法者用超進之法宜超進者更超一位書之¶
　其法于次商時酌而定之葢次商時有三平亷法三¶
　長亷法再加隅一為命分法于原實尋命分之位為¶
　主命分上一位單數位也從此單數逆尋而上自單¶
　而十而百而千至初商位止有不合者改而進書之¶
　若與初商恰合者不必强改此法甚妙平方帶縱亦¶
　可用之¶
　若宜商一十而改單九或宜商一百而改九十凡得¶
<pb:KR3f0026_WYG_036-18a>¶
　數退改小一等數者皆不用最上一㸃而以第二㸃¶
　論之此尤要訣(或于初商位作圈而以所商小一等/數書于圈之下即可以上一㸃論也)¶
　(細考其數則同此商數列/位立法之妙宜詳翫之)¶
假如浚井計立方積七百五十四萬九千八百八十八¶
　尺但云深多方八百尺　法以立方帶縱為法除之¶
　列位　作㸃¶
　　　　　　　　　　　視㸃在首位獨商之以○¶
　　　　　　　　　　　○七百萬尺為初商之實¶
<pb:KR3f0026_WYG_036-18b>¶
　以立方籌為法　視立方籌積有○○一小于○○¶
　七商一百尺(三㸃故初商百商一百故/用常法書于㸃之上一位)得立方積一¶
　百萬尺(三㸃者方積盡百萬之位一初/商之方積皆盡于最上之  㸃)¶
　次以初商一百尺自乘一萬尺乘縱八百尺得八百¶
　萬尺為縱積　併兩積九百萬積大于原實不及減¶
　抹去之不用改商如後圖¶
　視立方籌第九行積七二九改商九十尺得立方積¶
　七十二萬九千尺(百改十故亦改用第二㸃第二/㸃是十位故方積亦盡於千位)次¶
<pb:KR3f0026_WYG_036-19a>¶
　　　　　　　　　　以初商九十尺自乘八千一¶
　　　　　　　　　　百尺乘縱八百尺得六百四¶
　　　　　　　　　　十八萬尺為縱積　併兩積¶
　共七百二十萬○九千尺以減原實餘三十四萬○¶
　八百八十八尺再商除之(初商一百今改商九十故/上一㸃不用用第二㸃論)¶
　(之商九者書于第二㸃/之上三位超進法也)¶
　次用次商又法以縱八百尺加初商九十尺而倍之¶
　得一千七百八十尺併初商九十尺共一千八百七¶
<pb:KR3f0026_WYG_036-19b>¶
　十尺用與初商九十尺相乘得一十六萬八千三百¶
　尺為平亷法　又以初商九十尺三因之得二百七¶
　十尺加縱八百尺共得一千○七十尺為長亷法¶
　乃列餘實以平亷為法除之(用第一第六第/八第三共四等)¶
　　商九十用超進法書于第二㸃之上三位今以縱¶
　　多致亷法進為十萬故次商時應更為酌定又超¶
　　一位書之然後次商單數在亷法上一位矣改如¶
　　後圖(亷法十萬上一位單數位也今/商九十不合在此位故改之)¶
<pb:KR3f0026_WYG_036-20a>¶
　¶
　¶
　¶
　合視籌第二行積○三三六六小于餘實次商二尺¶
　于初商九十之下(所減首位是○法宜進書也初/商不改而更超之何以居次商)¶
　就以次商二尺乘平亷法得三十三萬六千六百尺¶
　為平亷積　又以次商二尺自乘四尺用乘長亷法¶
　得四千二百八十尺為長亷積　又以次商二尺自¶
<pb:KR3f0026_WYG_036-20b>¶
　乘再乘得八尺為隅積　併三積共三十四萬○八¶
　百八十八尺除實盡¶
　乃以商數命為井方　加縱為井深¶
　計開¶
　　井方九十二尺深八百九十二尺¶
　　此超進法改而更超一位也¶
<pb:KR3f0026_WYG_036-21a>¶
帶兩縱縱數相同圖二¶
　　　　　　　　　此髙不及方也方之横與直俱¶
　　　　　　　　　多于髙是為兩縱兩縱者縱廉¶
　　　　　　　　　二縱方一并立方而四¶
　　　　　　　　　立方形長濶髙皆相等¶
　　　　　　　　　縱亷形髙與濶相等如其方之¶
　　　　　　　　　數其厚也如所設縱之數¶
　縱方形兩頭等皆如縱數其髙也如立方之數¶
<pb:KR3f0026_WYG_036-21b>¶
　兩縱亷輔立方兩面而縱方補其隅合為一短立方¶
　形¶
　不及之數有在立方旁者觀後圖可互見其意¶
<pb:KR3f0026_WYG_036-22a>¶
　如圖初商有立方有縱廉二縱方一共四形今只¶
　圖其二餘為平廉所掩意㑹之可也(此横頭不及/方也即前圖)¶
　(之眠/體)¶
　次商平廉三内帶一縱者二帶兩縱者一長廉三内¶
　帶縱者二小隅一共七¶
　平廉帶一縱者濶如初商加縱為長厚如次商其¶
　帶兩縱者髙濶皆等皆如初商加縱之數厚如次¶
　啇¶
<pb:KR3f0026_WYG_036-22b>¶
　長廉帶縱者長如初商加縱之數其兩頭横直皆¶
　等皆如次商¶
　無縱長廉長如初商兩頭横直等如次商¶
　小隅横直髙皆等皆如次商¶
用法曰先以縱倍之為縱廉(兩縱/併也)以縱自乘為縱方¶
　(兩縱/相乘)¶
　此因兩縱數同故其法如此也若兩縱不同徑用¶
　乘法併法矣¶
<pb:KR3f0026_WYG_036-23a>¶
　乃如法列位作㸃求初商之實¶
　以立方籌為法求得初商方數及初商立方積(皆如/立方)¶
　(法皆依定/位法命之)¶
　次以初商乘縱方得數為縱方積　又以初商自乘¶
　數乘縱亷得數為縱亷積¶
　合計縱方縱亷立方之積共若干數以減原實而定¶
　初商(皆如一/縱法)¶
　命初商為髙數(或深數皆/如所設)加縱為方數(不及減改商/之若初商未)¶
<pb:KR3f0026_WYG_036-23b>¶
　(是單數則以/餘實求次商)¶
次商法曰以初商加縱倍之以乘初商髙數得數　又¶
　以初商加縱自乘得數　併之共為平亷法(又法初/商三之)¶
　(加縱以初商加縱乘之/得數為平亷法亦同)¶
　次以初商加縱倍之併初商數共為長亷法(又法初/商三之)¶
　(縱倍之併為/長亷法亦同)¶
　乃置餘實列位　以亷法位酌定初商列法而進退¶
　之以平亷為法而除餘實得數為次商(皆以所減首/位是○與否)¶
<pb:KR3f0026_WYG_036-24a>¶
　(而為之/進若退)　又法合平亷長亷兩法以求次商¶
　于是以次商乘平亷法為平亷積　又以次商自乘¶
　數乘長亷法為長亷積　又以次商自乘再乘為隅¶
　積　合計平亷長亷隅積共若干數以減餘實而定¶
　初商(皆如一/縱法)¶
　(又法以次商乘長亷法為長亷法又以次商自乘為/隅法併平亷長亷隅法以與次商相乘為次商亷隅)¶
　(共積以減/餘實亦同)¶
　乃命所商數為髙(或深之類/如所設)加縱數命為方合問¶
<pb:KR3f0026_WYG_036-24b>¶
不盡者以方倍之乘髙又以方自乘(如平/亷)又以方倍之¶
　併髙(如長/亷)又加單一(如/隅)為命分¶
假如有方臺積五百八十六萬六千一百八十一尺但¶
　云髙不及方一百四十尺　以帶兩縱立方為法除¶
　之(方者長濶等每面各/多髙一百四十尺)¶
　先以縱一百四十尺倍之得二百八十尺為縱積¶
　又縱自乘之得一萬九千六百尺為縱方¶
　列位　加㸃¶
<pb:KR3f0026_WYG_036-25a>¶
　　　　　　　　　　　視㸃在首位獨商之以○¶
　　　　　　　　　　　○五百萬尺為初商之實¶
　　　　　　　　　　　視立方積有○○一小于¶
　○○五商一百尺(三㸃故/商百尺)得立方積一百萬尺(商一/數宜)¶
　(用常法書于㸃之上一位今因縱多致亷法昇為十/萬法上一位為單單上一位為十今初商是百尺故)¶
　(改用進法書之/亷法之昇見後)¶
　就以初商一百尺乘縱方得一百九十六萬尺為縱¶
　方積¶
<pb:KR3f0026_WYG_036-25b>¶
　又以初商一百自乘一萬乘縱亷得二百八十萬尺¶
　為縱亷積¶
　合計立方縱方縱亷積共五百七十六萬尺以減原¶
　實餘一十萬○六千一百八十一尺(初商百尺/宜有續商)¶
　初商一百尺髙也　加縱共二百四十尺方也¶
　次以方倍之四百八十尺用乘髙數得四萬八千尺¶
　又以方自乘之得五萬七千六百尺併之得一十萬¶
　○五千六百尺為平亷法¶
<pb:KR3f0026_WYG_036-26a>¶
　又以方倍之併髙得五百八十尺為長亷法¶
　乃列餘實　以亷法酌定初商改進一位書之¶
　　　　　　　　　　　以平亷法用籌除餘實¶
　　　　　　　　　　　視籌第一行○一○五六¶
　　　　　　　　　　　小于餘實次商一尺于初¶
　商一百尺之隔位(所減是○一○五六首位○宜進/書然猶與初商隔位故知為單一)¶
　(尺/)　就以次商一尺乘平亷法如故又以次商一尺¶
　自乘以乘長亷法亦如故就命為平亷長亷積　又¶
<pb:KR3f0026_WYG_036-26b>¶
　以次商自乘再乘仍得一尺如故　合計三積共一¶
　十萬○六千一百八十一尺除實盡¶
　乃以所商數命為臺髙　加縱為方¶
　計開¶
　臺髙一百○一尺　方二百四十一尺¶
　　此常法改用進法也¶
假如有方池積五十萬丈但云深不及方五十尺　先¶
　以縱(五/十)尺倍之一百為縱亷　又縱自乘之得(二千/五百)¶
<pb:KR3f0026_WYG_036-27a>¶
　尺為縱方¶
　列位　加㸃¶
　　　　　　　　　視㸃在第三位合商之以五十¶
　　　　　　　　　萬○○尺為初商之實¶
　　　　　　　　　視立方籌有三四三小于五○¶
　○宜商七十尺(二㸃商/十尺)因縱改商六十尺得立方積¶
　二十一萬六千尺　次以初商六十尺自乘三千六¶
　百尺用乘縱亷一百尺得三十六萬尺已大于實不¶
<pb:KR3f0026_WYG_036-27b>¶
　及減不必求縱方積矣　改商五十尺用籌求得立¶
　方積一十二萬五千尺¶
　就以初商五十尺乘縱方得縱方積亦一十二萬五¶
　千尺　又以初商五十尺自乘二千五百尺用乘縱¶
　亷得縱亷積二十五萬尺　併三積共五十萬尺除¶
　實盡　以商數命為池深　加縱為方¶
　計開　池深五十尺　方一百尺¶
　　此進法改為超進也(假有次商則其平亷法二萬/尺矣假有命分則其命分二)¶
<pb:KR3f0026_WYG_036-28a>¶
　　(萬○二百/五十一矣)　亦有髙與長同而濶不及數者準此¶
　　求之但以初商命為濶而加縱為髙與長¶
　¶
　¶
　¶
　¶
　¶
　¶
<pb:KR3f0026_WYG_036-28b>¶
帶兩縱縱數不相同圖二¶
　　　　　　　　　　　此長多于濶而髙又多于¶
　　　　　　　　　　　長也是為兩縱而又不相¶
　　　　　　　　　　　同凡為大縱亷小縱亷各¶
　　　　　　　　　　　一縱方一并立方形而四¶
　　　　　　　　　　　立方形長濶髙相等¶
　　　　　　　　　　　大縱亷横直等如其方而¶
　　　　　　　　　　　髙如大縱　小縱亷髙濶¶
<pb:KR3f0026_WYG_036-29a>¶
　　　　　　　　　　等如其方而厚如小縱¶
　　　　　　　　　　縱方形之兩頭髙如大縱¶
　　　　　　　　　　厚如小縱其長也則如立¶
　　　　　　　　　　方　大縱小縱以輔立方¶
　　　　　　　　　　之兩面而縱方補其闕合¶
　　　　　　　　　　為一長立方形¶
　　　　　　　　　　如圖初商有立方有大縱¶
　　　　　　　　　　廉小縱廉縱方各一共四¶
<pb:KR3f0026_WYG_036-29b>¶
　　　　　　　　　　只圖其二餘為平廉所掩¶
　　　　　　　　　　也¶
　　　　　　　　　　次商平廉三内帶小縱者¶
　　　　　　　　　　一帶大縱者一(在初商大/縱立方之)¶
　　　　　　　　　　(背/面)帶兩縱者一¶
　　　　　　　　　　長廉三内帶小縱者一帶¶
　　　　　　　　　　大縱者一¶
　　　　　　　　　　小隅一共七¶
<pb:KR3f0026_WYG_036-30a>¶
　帶小縱平亷濶如初商長如初商加小縱之數髙如¶
　次商¶
　帶大縱平亷濶如初商髙如初商加大縱之數厚如¶
　次商¶
　帶兩縱平亷濶如初商加小縱之數髙如初商加大¶
　縱之數厚如次商¶
　帶小縱長亷長如初商加小縱之數　帶大縱長亷¶
　髙如初商加大縱之數　無縱長亷長如初商數¶
<pb:KR3f0026_WYG_036-30b>¶
　其兩頭横直皆如次商之數¶
　小隅横直髙皆如次商之數¶
用法曰以兩縱相併為縱亷　以兩縱相乘為縱方¶
　列位作㸃求初商之實　以立方籌求得初商立方¶
　積　以初商求得縱方縱亷兩積　皆如前法¶
　乃以初商命為濶　各加縱命為長為髙¶
求次商者以初商長濶髙維乘得數而併之為平亷法¶
　　又以初商長濶髙併之為長亷法¶
<pb:KR3f0026_WYG_036-31a>¶
　乃置餘實列位(以平亷酌定/初商之位)以平亷為法求次商及¶
　平亷積長亷積隅積以減餘實乃命所商為濶各以¶
　縱加之為髙為長(如所/設)皆如前法¶
不盡者以所商長濶髙維乘併之(如平/亷)又以長濶髙併¶
　之(如長/亷)又加單一(如/隅)為命分¶
假如有長立方形積九十尺但云髙多濶三尺長多濶¶
　二尺¶
　先以兩縱相併五尺為縱亷　以兩縱相乘六尺為¶
<pb:KR3f0026_WYG_036-31b>¶
　縱方¶
　列位　作㸃¶
　　　　　　　　視㸃在第二位合商之以○九十¶
　　　　　　　　○尺為初商之實¶
　乃視立方籌有○六四小于○九○宜商四八因有¶
　縱改商三尺得二十七尺為立方積(原實只一㸃故/初商是單商三)¶
　(故書于㸃之上/兩位用進法也)¶
　次以初商三尺自乘九尺乘縱亷得四十五尺為縱¶
<pb:KR3f0026_WYG_036-32a>¶
　亷積¶
　又以初商三尺乘縱方得一十八尺為縱方積¶
　併三積共九十尺除實盡¶
　乃以初商命為濶　各加縱為髙為長¶
　計開¶
　濶三尺　長五尺　髙六尺¶
假如有立方積一千六百二十尺但云長多濶六尺髙¶
　多濶三尺¶
<pb:KR3f0026_WYG_036-32b>¶
　先以兩縱相併九尺為縱亷　以兩縱相乘一十八¶
　尺為縱方¶
　列位　作㸃¶
　　　　　　　　視㸃在首位獨商之以○○一千¶
　　　　　　　　尺為初商之實¶
　乃視立方籌有○○一與實同商一十尺(二㸃/商十)得立¶
　方積一千尺次以初商一十尺自乘一百尺乘縱亷¶
　得九百尺為縱亷積又以初商一十尺乘縱方得一¶
<pb:KR3f0026_WYG_036-33a>¶
　百八十尺為縱方積　合計之共二千○八十尺大¶
　于實不及減(商一十故用常法/書于㸃之上一位)改商九尺得七百二¶
　十九尺為立方積(十變為單則上一㸃不用用第二/㸃故商九書于第二㸃之上兩位)¶
　(用超進/法也)¶
　次以初商九尺自乘八十一乘縱亷亦得七百二十¶
　九尺為縱亷積¶
　次以初商九尺乘縱方得一百六十二尺為縱方積¶
　併三積共一千六百二十尺除實盡¶
<pb:KR3f0026_WYG_036-33b>¶
　乃以商數命為濶　各加縱為長為髙¶
　計開¶
　濶九尺　長一十五尺　髙一十二尺¶
假如有長立方積六萬四千尺但云長多濶五尺髙又¶
　多長一尺¶
　先以長多五尺髙多六尺併之得(十/十)為縱亷　又以¶
　五尺六尺相乘三十為縱方¶
　(解曰長多濶五尺髙又多/長一尺是髙多濶六尺也)¶
<pb:KR3f0026_WYG_036-34a>¶
　列位　作㸃¶
　　　　　　　　　視㸃在第二位合商之以○六¶
　　　　　　　　　萬四千尺為初商之實¶
　　　　　　　　　視立方籌有○六四與實同宜¶
　商四十尺因有縱改商三十尺(二㸃故/商十尺)得二萬七千¶
　尺為立方積(商三十故書于㸃之/上兩位用進法也)¶
　次以初商三十尺自乘九百尺乘縱亷得九千九百¶
　尺為縱亷積¶
<pb:KR3f0026_WYG_036-34b>¶
　次以初商三十尺乘縱方得九百尺為縱方積¶
　併三積共三萬七千八百尺以減原實餘二萬六千¶
　二百尺再商之(初商十宜/有次商)¶
　初商三十尺濶也　加縱五尺共三十五尺長也¶
　又加一尺共三十六尺髙也¶
　乃以初商長濶髙維乘之¶
　　濶乘長得一千○五十尺　髙乘濶得一千○八¶
　　十尺　長乘高得一千二百六十尺¶
<pb:KR3f0026_WYG_036-35a>¶
　　併三維乘數共三千三百九十尺為平亷法(又法/併長)¶
　　(與髙乘濶又以髙/乘長併之亦同)¶
　次以初商長濶髙併之共一百○一尺為長亷法(又/法)¶
　　(初商三之加/兩縱亦同)¶
　乃以平亷用籌為法以餘實列位除之¶
　如後圖合視籌第六行是二○三四小于餘實次商¶
　六尺(所減首位不/空故書本位)得二萬○三百四十尺為平亷積¶
　(次商乘平/亷法也)¶
<pb:KR3f0026_WYG_036-35b>¶
　　　　　　次以次商六尺自乘三十六尺乘長亷¶
　　　　　　法得三千六百三十六尺為長亷積¶
　　　　　　又以次商六尺自乘再乘得二百一十¶
　　　　　　六尺為隅積¶
　併三積共二萬四千一百九十二尺以減餘實餘二¶
　千○○八不盡以法命之¶
　法以初商濶髙長各加次商為濶髙長而維乘之¶
　　濶乘長得一千四百七十六尺　髙乘濶得一千¶
<pb:KR3f0026_WYG_036-36a>¶
　　五百一十二尺　長乘髙得一千七百二十二尺¶
　併得四千七百一十尺(如平/亷)又併濶髙長得一百一¶
　十九尺(如長/亷)又加一尺(如/隅)共得四千八百三十尺為¶
　命分不盡之數為得分¶
　命為四千八百三十分尺之二千○○八即竒數也¶
　計開¶
　　濶三十六尺有竒(音基/)　長四十一尺有竒¶
　　髙四十二尺有竒¶
<pb:KR3f0026_WYG_036-36b>¶
假如有長立方形積一十萬○一千尺但云長多濶五¶
　尺髙多濶六尺¶
　先以兩縱併得一十一尺為縱亷¶
　　以兩縱乘得三十尺為縱方¶
　列位　作㸃¶
　　　　　　　　　視㸃在第三位合三位商之以¶
　　　　　　　　　一十萬○一千為初商之實¶
　　　　　　　　　乃視立方籌有○六四小于一¶
<pb:KR3f0026_WYG_036-37a>¶
　○一商四十尺(二㸃/商十)得六萬四千尺為立方積(商四/十故)¶
　(書于㸃之上/兩位進法也)¶
　次以初商自乘一千六百尺乘縱亷得一萬七千六¶
　百尺為縱亷積¶
　次以初商乘縱方得一千二百尺為縱方積¶
　併三積共八萬二千八百尺以減原實餘一萬八千¶
　二百尺再商之¶
　初商四十尺濶也　加縱五尺得四十五尺長也¶
<pb:KR3f0026_WYG_036-37b>¶
　加縱六尺得四十六尺髙也¶
　乃以初商濶長髙而維乘之¶
　　長乘濶得一千八百尺　濶乘髙得一千八百四¶
　　十尺(又法併髙與長九十一尺以濶四十尺乘之/共三千六百四十尺省兩維乘其數亦同)¶
　　　髙乘長得二千○七十尺¶
　併維乘數共五千七百一十尺為平亷法¶
　又以濶長髙併之共一百三十一尺為長亷法¶
　乃列餘實以平亷用籌為法除之¶
<pb:KR3f0026_WYG_036-38a>¶
　　　　　　　　合視籌第三行是一七一三小于¶
　　　　　　　　餘實次商三尺(所減首位不空/故本位書之)就¶
　　　　　　　　以次商三尺乘平亷法得一萬七¶
　　　　　　　　千一百三十尺為平亷積　又以¶
　次商三尺自乘九尺乘長亷法得一千一百七十九¶
　尺為長亷積　又以次商三尺自乘再乘得二十七¶
　尺為隅積　併之得一萬八千三百三十六尺大于¶
　餘實不及減¶
<pb:KR3f0026_WYG_036-38b>¶
　改商二尺¶
　就以次商二尺乘平亷法得一萬一千四百二十尺¶
　為平亷積(即用籌第/二行取之)¶
　次以次商自乘四尺乘長亷法得五百二十四尺為¶
　長亷積　又以次商自乘再乘得八尺為隅積¶
　併之共一萬一千九百五十二尺以減餘實仍餘六¶
　千二百四十八不盡以法命之¶
　法以濶長髙各加次商二尺為濶長髙而維乘之¶
<pb:KR3f0026_WYG_036-39a>¶
　併髙四十八尺長四十七尺共九十五尺以濶四十¶
　二尺乘之得三千九百九十尺(代兩/維乘)又以長乘髙得¶
　二千二百五十六尺併得六千二百四十六尺　又¶
　以長濶髙併之得一百三十七尺　又加一尺　共¶
　六千三百八十四為命分¶
　命為六千三百八十四之六千二百四十八即竒數¶
　計開¶
　濶四十二尺有竒¶
<pb:KR3f0026_WYG_036-39b>¶
　長四十七尺有竒¶
　髙四十八尺有竒¶
　¶
　¶
　¶
　¶
　¶
　厯算全書卷三十二¶
