# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:10.075208
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷二十八
<pb:KR3f0026_WYG_031-1a>¶
欽定四庫全書¶
　厯算全書卷二十八¶
　　　　　　　　　　　　　宣城梅文鼎撰¶
　交食䝉求卷三(訂補/)¶
月食¶
　一求諸平行¶
首朔根　　　查二百恒年表本年下首朔等五種年¶
　　　　　　根并紀日錄之¶
<pb:KR3f0026_WYG_031-1b>¶
朔策望策　　用十三月表以所求某月五種朔策并¶
　　　　　　望策之數録於各年根之下¶
平望　　　　以首朔日時與朔策望策并紀日并之¶
　　　　　　(滿二十四時進一/日滿六十日去之)¶
太陽平引　　以太陽引根與朔策望策并之(滿十二/宫去之)¶
　　　　　　(後並/同)¶
太隂平引　　以太隂引根與朔策望策并之¶
交周平行　　以交周度根與朔策望策并之¶
<pb:KR3f0026_WYG_031-2a>¶
　　　　　　隨視其宮度以辨食限¶
　　　　　　　○宮○六宮十五度以内¶
　　　　　　　五宮十一宮十五度以外¶
　　　　　　以上宮度俱有食¶
太陽經平行　以太陽經度根與朔望二策并之¶
　二求日月相距¶
日定均　　　以太陽平引宫度查一卷加減表如平¶
　　　　　　引滿三十分進一度查之(記加/減號)¶
<pb:KR3f0026_WYG_031-2b>¶
月定均　　　以太隂平引宫度查一卷加減表如平¶
　　　　　　引滿二十分進一卷查之(記加/減號)¶
距弧　　　　以日月定均同號相減異號相併即得¶
距時　　　　以距弧度分於四行時表月距日横行¶
　　　　　　内查得相當或近小數以減距弧得時¶
　　　　　　(視相當近小數本行上頂/格所書時數錄之即是)其餘數再如¶
　　　　　　法查取得時之分秒(依上法用相當/近小數取之)并¶
　　　　　　所查數即為距時¶
<pb:KR3f0026_WYG_031-3a>¶
　　　　　　隨定其加減號¶
　　　　　　　两均同加者日大則加　日小則減¶
　　　　　　　两均同減者日大則減　日小則加¶
　　　　　　　两均一加一減者　　　加減從日¶
　三求實引¶
日引弧　　　以距時時及分查四行時表太陽平行¶
　　　　　　两數并之(依距時/加減號)¶
日實引　　　置太陽平引以日引弧加減之即得¶
<pb:KR3f0026_WYG_031-3b>¶
月引弧　　　查四行時表取距時時分下太隂平行¶
　　　　　　两數并之(依距時/加減號)¶
月實引　　　置太隂平引以月引弧加減之即得¶
　四復求日月相距¶
日實均　　　以日實引宫度查一卷加減表如實引¶
　　　　　　滿三十分進一度查之(記加/減號)¶
月實均　　　以月實引宫度查一卷加減表如實引¶
　　　　　　滿三十分進一度查之(記加/減號)¶
<pb:KR3f0026_WYG_031-4a>¶
實距弧　　　以日月實均同減異加即得¶
實距時　　　以實距弧度分查四行時表與前距時¶
　　　　　　同(加減號/亦同前)¶
　五求實望¶
實望　　　　置平望以實距時加減之即得如加滿¶
　　　　　　二十四時則進一日不及減借二十四¶
　　　　　　時減之(則實望/退一日)¶
　六求實交周¶
<pb:KR3f0026_WYG_031-4b>¶
交周距弧　　查四行時表實距時時分下交周平行¶
　　　　　　两數并之即得(依實距時/加減號)¶
交周次平行　置交周平行以交周距弧加減之即得¶
　　　　　　(凡加者滿三十度進一宫滿十二宫去/之為○宫減者遇所減度數反小則加)¶
　　　　　　(三十度退一宫減之○宫度不/及減則加十二宫然後減之)¶
實交周　　　置月實均(記加/減號)以加減交周次平行即¶
　　　　　　得¶
　七求月距黄緯¶
<pb:KR3f0026_WYG_031-5a>¶
月距黄緯　　以實交周查太隂距度表依中比例法¶
　　　　　　求之¶
　　　　　　假如實交周十一宫十九度十四分先¶
　　　　　　以十九度查得五十六分五十三秒又¶
　　　　　　以十九度與二十度之數相減得較五¶
　　　　　　分○七秒化作三百○七秒與實交周¶
　　　　　　小餘十四分相乘用六十分為法除之¶
　　　　　　得七十一秒収作一分十一秒以減十¶
<pb:KR3f0026_WYG_031-5b>¶
　　　　　　九度之數得五十五分四十二秒即月¶
　　　　　　距緯(其緯/在南)中比例加減法　視表上數¶
　　　　　　前(少/多)後(多/少)者(加/減)¶
　　　　　　　又法　視表上宫名在上者以所得¶
　　　　　　　中比例數加○宫六宫是也　表上¶
　　　　　　　宫名在下者以所得中比例數減五¶
　　　　　　　宫十一宫是也¶
　　　　　　辨交食月緯南北法¶
<pb:KR3f0026_WYG_031-6a>¶
　　　　　　　視實交周是(○/六)宫(五一/十)宫其緯在(北/南)¶
　八求徑距較數¶
月半徑　　　以月實引查二卷視半徑表即得¶
影半徑　　　月半徑下層即景半徑¶
景差　　　　以日實引加減六宫查視半徑表即得¶
實景　　　　景半徑内減去景差即實景¶
并徑　　　　以實景加月半徑即得¶
并徑減距　　置并徑以月距緯減之即得如距緯大¶
<pb:KR3f0026_WYG_031-6b>¶
　　　　　　於并徑不及減則不得食矣¶
　九求食分¶
食分　　　　以月半徑倍之為一率并徑減距為二¶
　　　　　　率月食十分為三率二三相乘一率除¶
　　　　　　之即得食分¶
　十求躔離實度¶
日距弧　　　以實距時時分查四行時表太陽平行¶
　　　　　　两數并之即得(依實距時/加減號)¶
<pb:KR3f0026_WYG_031-7a>¶
日次平行　　置太陽經平行以日距弧加減之即得¶
日實度　　　置日實均(記加/減號)以加減日次平行即得¶
月實度　　　以日實度加減六宫即月實度(記寫/宫名)¶
　十一求視望¶
加減時　　　以日實度查一卷加減時表即得(記加/減號)¶
視望　　　　置實望以加減時加減之即得¶
　十二求所食時刻¶
月實行　　　以月實引查二卷太隂實行表得之(實/行)¶
<pb:KR3f0026_WYG_031-7b>¶
　　　　　　(表三度一查假如某宫一度二度俱在/○度下查若四度五度俱在三度下查)¶
　　　　　　(餘倣/此)¶
初虧距弧　　以距緯加并徑與并徑減距相乘平方¶
　　　　　　開之即得¶
初虧距(時/分)　　置距弧用三率法化時即得¶
食既距弧　　實景内減去月半徑餘數與距緯相加¶
　　　　　　為和相減為較和較相乘平方開之即¶
　　　　　　得¶
<pb:KR3f0026_WYG_031-8a>¶
食既距(時/分)　　置距弧用三率法化時即得¶
　　　　　　三率法¶
　　　　　　月實行化秒為一率六十分為二率(初/虧)¶
　　　　　　(食/既)距弧化秒為三率求得(初虧/食既)距(時/分)為¶
　　　　　　四率¶
初虧時刻　　置視望以初虧距(時/分)減之即初虧時刻¶
復圓時刻　　置視望以初虧距(時/分)加之即復圓時刻¶
食限縂時　　復圓時刻内減去初虧時刻即縂時¶
<pb:KR3f0026_WYG_031-8b>¶
食既時刻　　置視望以食既距(時/分)減之即食既時刻¶
生光時刻　　置視望以食既距(時/分)加之即生光時刻¶
既限縂時　　生光時刻内減去食既時刻即得¶
　十三求宿度¶
黄道宿　　　以黄道距宿鈐減月實度即得(記寫/宿名)¶
　　　　　　其宿鈐每年加嵗差行五十一秒如實¶
　　　　　　度小於宿鈐不及減改前宿¶
赤道宫度　　以月實度用弧三角求之即得(記寫/宮名)¶
<pb:KR3f0026_WYG_031-9a>¶
　　　　　　(求赤道經緯弧三角/法見日食䝉求下同)¶
赤道宿度　　以所入宿黄道經緯(加過嵗差之宫度/為經其緯用恒星)¶
　　　　　　(表取/之)用弧三角法求到本宿赤道經度¶
　　　　　　以減月赤道度得食甚時赤道宿度(如/不)¶
　　　　　　(及減取前一/宿如法用之)¶
　十四求各限地平經緯¶
各限交周　　置實交周以初虧食既距弧加減之得¶
　　　　　　各限交周(以查月距度表/得各限月緯)¶
<pb:KR3f0026_WYG_031-9b>¶
黄白差角　　定為四度五十九分(此朔望交角也各限/有微差可以不論)¶
　　　　　　是○宫(十/一)宫上方差角在黄經度西¶
　　　　　　是五宫六宫上方差角在黄經度東¶
　　　　　　用月實度入極圏交角表取其餘度即得¶
　　　　　　是(○一二/三四五)宫上方差角在赤經度西¶
　　　　　　是(六七八一/九十十)宫上方差角在赤經度東¶
月赤道差　　以所推黄白黄赤两差角東西同號者¶
　　　　　　相併異號者相減即得(記東/西號)其異號以¶
<pb:KR3f0026_WYG_031-10a>¶
　　　　　　小減大並以度之大者為主命其東西¶
　　　以上所推食甚時差角各限同用(各限亦有微/差可以勿論)¶
距午度分　　置各限時刻如在子後者即為距午時¶
　　　　　　(此從午/正順數)如食在子前者置二十四時以¶
　　　　　　各限時刻減之餘為距午時(此從午/正逆推)再¶
　　　　　　以時變為度即得各限太隂距午度分¶
　　　　　　時變度法　每一時變十五度每時下¶
　　　　　　一分變度下十五分時下四分成一度¶
<pb:KR3f0026_WYG_031-10b>¶
　　　　　　時下一秒變度下十五秒時下四秒成¶
　　　　　　一分秒滿六十収為分分滿六十収為¶
　　　　　　度¶
各限髙度(即地/平緯)以極距天頂為一邉月實度距北極為¶
　　　　　　一邉(以黄赤距度南加/北減象限得之)二邉相加為縂¶
　　　　　　相減為存存縂各取餘弦相加減(縂弧/不過)¶
　　　　　　(象限相減縂弧過象限相加/若存弧亦過象限則仍相減)並折半為¶
　　　　　　初數(各限/同用)乃以各限距午度取其矢(距/午)¶
<pb:KR3f0026_WYG_031-11a>¶
　　　　　　(度過象限/則用大矢)以乘初數去末五位為矢較¶
　　　　　　用加存弧矢得對弧矢矢減半徑得餘¶
　　　　　　弦命為髙度正弦查表得髙度(所得對/弧即月)¶
　　　　　　(距天頂乃髙度之餘故/其餘弦即髙度正弦)¶
　　　　　　一率(半/徑)二率(角之/矢)三率(初/數)四率(两矢/較)¶
各限方向(即地/平經)以極距天頂為一邉月距天頂為一邉¶
　　　　　　(髙度/之餘)二邉相加為縂相減為存存縂各¶
　　　　　　取餘弦相加減(並如髙/度法)如法取初數(各/限)¶
<pb:KR3f0026_WYG_031-11b>¶
　　　　　　(不/同)乃以月距北極為對弧取其矢(月在/赤道)¶
　　　　　　(南用/大矢)與存弧矢相減為矢較進五位為¶
　　　　　　實初數為法實如法而一得所求矢(即/地)¶
　　　　　　(平經度皆子午規所作/天頂角度分之大小矢)矢與半徑相減¶
　　　　　　得餘弦查其度命為月距正子午方地¶
　　　　　　平經度(凡正矢去減半徑得鋭角餘弦/其度子後食者逆推子前食者)¶
　　　　　　(順數並距正子方立算大矢内減半徑/得鈍角餘弦其度子後食者順數子前)¶
　　　　　　(食者逆數並距正午方立算/即得各限月在地平上方位)¶
<pb:KR3f0026_WYG_031-12a>¶
　　　　　　一率(初/數)二率(两矢/較)三率(半/徑)四率(角之/矢)¶
　　地經方位度分鈐(鋭角用本度鈍角用外角/度並以餘弦查表取之)¶
　¶
　¶
　¶
　¶
　¶
地經赤道差　以月距北極為一邉月距天頂為一邉¶
<pb:KR3f0026_WYG_031-12b>¶
　　　　　　二邉相加為縂相減為存存縂各以餘弦¶
　　　　　　相加減(如前/法)取初數(各限/不同)以天頂距北極¶
　　　　　　為對邉取其矢(各限/同用)與存弧矢相減得矢¶
　　　　　　較進五位為實初數為法實如法而一得¶
　　　　　　差角矢(從北極作赤道經圏過月心又從/天頂作髙弧過月心得此差角)¶
　　　　　　矢減半徑得餘弦命度(記東/西號)¶
<pb:KR3f0026_WYG_031-13a>¶
地經白道差　置所推地經赤道差以月赤道差加減¶
　　　　　　之(東西同號者相/併異號者相減)即得各限白道經度¶
　　　　　　差於地經髙弧之數(記東/西號)若月赤道差¶
　　　　　　大於地經赤道差法當反減其號東西¶
　　　　　　互易並以月赤道差之號命其東西(月/食)¶
　　　　　　(有初虧子前復圓子後者各依本限論/之各限時刻在子前用子前法在子後)¶
　　　　　　(用子/後法)　此線所指即月行白道之極(猶/赤)¶
　　　　　　(經線之/指北極)¶
<pb:KR3f0026_WYG_031-13b>¶
　訂補月食繪圖法¶
赤經主綫　　縂圖先作立綫以象赤道經此綫上指¶
　　　　　　北極下指南極綫左為東綫右為西為¶
　　　　　　作圖主綫¶
闇虚食限　　主綫上取一㸃為心地景半徑為度作¶
　　　　　　圓形以象闇虚　又以闇虛心為心併¶
　　　　　　徑(景半徑月/半徑相加)為度作大圓於闇虛之外¶
　　　　　　是為食限　又徑較為度(景半徑月/半徑相減)作¶
<pb:KR3f0026_WYG_031-14a>¶
　　　　　　小圓於虚闇之内是為既限¶
黄道交角　　以月實度入極圏交角表取之命為食¶
　　　　　　甚時黄道與赤經所作之角¶
黄道綫　　　依黄道交角度分作角於主綫左右皆¶
　　　　　　自主綫起算數食限上度分作識向闇¶
　　　　　　虚心作直綫令两端透出即上下各成¶
　　　　　　相對二角並如黄道交赤道之角而此¶
　　　　　　線象黄道¶
<pb:KR3f0026_WYG_031-14b>¶
　¶
　¶
　　　　　　凡上方角度(右順/左逆)下方角度(左順/右逆)並自¶
　　　　　　主綫起算數食限大圓周度分作識從¶
　　　　　　此作過心直綫至對邉則角度皆䓁¶
白道經度　　依所推月赤道差角於赤經左右數其¶
　　　　　　度(亦借圓邉數之其/左右如先所推)作識嚮圓心作直¶
　　　　　　綫而透出之即食甚時白道經綫¶
<pb:KR3f0026_WYG_031-15a>¶
白道　　　　虧復各取月緯於黄道上下作两平行¶
　　　　　　虚綫(陽厯用南緯此二平行綫作於黄/道下方隂厯用北緯作两平行綫)¶
　　　　　　(於黄道/上方)虚綫两端必與食限大圓相遇¶
　　　　　　而各成一㸃依法各取其合用之㸃聫¶
　　　　　　為一直綫即自虧至復所行白道也(交/前)¶
　　　　　　(先逺後近以逺㸃為初虧近㸃為復圓/交後先近後逺以近㸃為初虧逺㸃為)¶
　　　　　　(復圓初虧㸃在西復圓㸃/在東隂陽厯並同一法)¶
　　　　　　白道綫與經綫相遇成十字角十字中¶
<pb:KR3f0026_WYG_031-15b>¶
　　　　　　心一㸃即食甚時月心所到也以月半¶
　　　　　　徑為度從心作圓形以象食甚時月體¶
　　　　　　即見其為闇虛所掩分數與所推月食¶
　　　　　　分秒相符(法以月體匀分十分即見此/時月入闇虚若干分數或全)¶
　　　　　　(在其中而為食既或深入其中而/食既外尚有餘分一一皆可見)¶
　　　　　　又此時月心與闇虛心正對其相距之¶
　　　　　　分即食甚時月緯與所推亦合¶
虧復真象　　又以白道割外圓之㸃各為心月半徑¶
<pb:KR3f0026_WYG_031-16a>¶
　　　　　　為度作小圓二以象初虧復圓時月體¶
　　　　　　即見初虧時月以邉漸入闇虛復圓時¶
　　　　　　月體全出闇虛其先缺後盈之㸃皆有¶
　　　　　　定在¶
食既生光　　若食既者白道必横過内園(即既/限)亦相¶
　　　　　　割成两㸃即食既生光時月心所到也¶
　　　　　　两㸃各為心月半徑為度作圓形二以¶
　　　　　　象食既生光時月體即見食既時月體¶
<pb:KR3f0026_WYG_031-16b>¶
　　　　　　全入闇虛而光盡失生光時月體漸出¶
　　　　　　闇虚而光欲吐其欲既未既欲吐未吐¶
　　　　　　之時月體必有一㸃正切闇虛之邉皆¶
　　　　　　有定處¶
取白道簡法　不必求虧復月緯但以月距黄緯於白¶
　　　　　　道經綫作識(隂厯在北陽厯在南/並距闇虚心立算)為食¶
　　　　　　甚月心所到從此作横綫與經綫十字¶
　　　　　　相交即成白道(餘同/上)¶
<pb:KR3f0026_WYG_031-17a>¶
　　　　　　右縂圖以上為北下為南左為東右為¶
　　　　　　西中西厯法所同也若月食子正即赤¶
　　　　　　道經與午規為一而所測如圖然各限¶
　　　　　　時刻不同(假如初虧子正復圓必在子/後若復圓子正初虧必在子)¶
　　　　　　(前相距有十二三刻以上化/為度有相距三四十度以上)則經綫午¶
　　　　　　規相離而南北東西易位食近卯酉變¶
　　　　　　態尤多非精於測算不能明也故有後¶
　　　　　　法¶
<pb:KR3f0026_WYG_031-17b>¶
　新増月食分圖法¶
髙弧主綫　　作立綫以象髙弧(上指天頂/下指地平)不論東西¶
　　　　　　南北在何方位並以天頂為宗直指其¶
　　　　　　上下左右是為各限繪圖之主綫¶
白道綫　　　主綫上取一㸃為心規作月體(並以所/推月半)¶
　　　　　　(徑度分為半徑其/周分三百六十度)月邉上方數所推各¶
　　　　　　限地經白道差之度作識(差東者逆數/向左差西者)¶
　　　　　　(順數向右並從主線/上方割圓周處起算)從此作過心直綫¶
<pb:KR3f0026_WYG_031-18a>¶
　　　　　　即白道經綫也於月心作横綫與白道¶
　　　　　　經綫十字相交以象白道¶
十分真像　　白道經綫上於月心起算取月距黄緯¶
　　　　　　作識(隂厯作識於月心之下方陽厯作/識於月心之上方並如月距黄緯)¶
　　　　　　(度分以月半/徑之度凖之)即闇虚心也(月距黄緯即/食甚時两心)¶
　　　　　　(之/距)闇虚心為心實景半徑為度作圓分¶
　　　　　　於月體即見食甚時月入闇虚被掩失¶
　　　　　　光晦明邉際了了分明¶
<pb:KR3f0026_WYG_031-18b>¶
受蝕處所　　視月邉所缺若干度分(在月全周三百/六十度中虧若)¶
　　　　　　(干/)其與白道經綫相割處必正對闇虚¶
　　　　　　(即缺邉度折/半取中之㸃)即舊法所謂月食方位也¶
　　　　　　此㸃或在月體之上或在月體之下與¶
　　　　　　其左右一一可指其餘光若新月或大¶
　　　　　　或小必皆曲抱此㸃而斜側仰俯皆可¶
　　　　　　豫定其形(算缺邉度/法别具)若食既者不用此¶
　　　　　　條¶
<pb:KR3f0026_WYG_031-19a>¶
食之深淺　　又以月體全徑分為十分(於白道經/綫上分之)即¶
　　　　　　食甚時虧食深淺或被食若干分數而¶
　　　　　　有餘光或全入闇虚月光全失而為食¶
　　　　　　既(即食/十分)或深入闇虛而食既之外尚有¶
　　　　　　餘分(即食十一二分以上/至十六七分不䓁)並絲毫不爽¶
初虧復圓　　如法作主綫及月體白道(並如/食甚)乃於白¶
　　　　　　道上自月心取初虧距弧之度作識(初/虧)¶
　　　　　　(於月心之左復圓於月心/之右即食甚時月心所到)從此作垂綫¶
<pb:KR3f0026_WYG_031-19b>¶
　　　　　　截如月距黄緯之度(陽厯向上作之隂/厯向下作之即食)¶
　　　　　　(甚時两/心之距)垂綫末為闇虛心從闇虚心作¶
　　　　　　直綫至月心必割月邉此㸃即初虧復¶
　　　　　　圓時先缺後盈之㸃(在初虧則此處先/缺在復圓則此處)¶
　　　　　　(後/盈)並可以月體之上下左右命之(又㨗/法於)¶
　　　　　　(初虧距弧作識處以月距黄緯為度依/上下之向作弧分虚線於月心以併徑)¶
　　　　　　(為度亦作弧分虚線两虚線交處即閭/虚心從闇虚心作虚直線割月邉至月)¶
　　　　　　(心即於割㸃作識命為先缺/後盈之㸃可不作垂線直線)¶
<pb:KR3f0026_WYG_031-20a>¶
　　　　　　(若以實景半徑為度從闇虚心向月邉/作半圓以象闇虚其邉與月邉相切即)¶
　　　　　　(先缺後盈之/像益復分明)¶
食既生光　　立主綫繪月體取白道經綫作白道(並/如)¶
　　　　　　(初虧/復圓)白道上以食既距弧度作識(食既/於月)¶
　　　　　　(心之左生光於月心之右/並自月心起算與虧復同)從此作垂線¶
　　　　　　尋闇虚心(陽厯向上隂厯向下並如/月距黄緯之度亦同虧復)作¶
　　　　　　直線自闇虚心過月心至邉即食既生¶
　　　　　　光時後入先出之㸃(欲既未既時此處/有餘光後沒光欲)¶
<pb:KR3f0026_WYG_031-20b>¶
　　　　　　(生時此處有/微光先吐)於月體之上下左右皆有¶
　　　　　　定處¶
　　　　　　(㨗法以月距黄緯於食既距弧作識處/依隂陽歴之向作虚弧又以徑較為度)¶
　　　　　　(自月心依左右之向作虚弧两虚弧交/處即闇虚心從闇虚心作直虚綫過月)¶
　　　　　　(心至邉即食既時後/沒生光時先見之㸃)¶
　　　　　　(若以實景半徑從闇虚心作半圓以包/月體即見食既時月體全入闇虚生光)¶
　　　　　　(時月體将出闇虚而各有二邉相切之/一㸃  若闇虚半徑稍縮其度則食既)¶
　　　　　　(時後沒餘光生光時微/光先吐皆了然可見)¶
<pb:KR3f0026_WYG_031-21a>¶
　月𢃄食法¶
辨月有𢃄食　月食子後者視復圓時刻若在日出後¶
　　　　　　月食子前者視初虧時刻若在日入前¶
　　　　　　是有𢃄食也¶
　　　　　　若日出入時刻與食甚相同者不用布¶
　　　　　　算即以所推食分為𢃄食分諸限時刻¶
　　　　　　有與日出入同者亦然皆不必推𢃄食¶
𢃄食距時　　𢃄食在朝者以日出時刻在暮者以日¶
<pb:KR3f0026_WYG_031-21b>¶
　　　　　　入時刻並與食甚時刻相減餘即為𢃄¶
　　　　　　食距時(法同/日食)¶
𢃄食距弧　　初虧距時化秒為法初虧距弧化秒與¶
　　　　　　𢃄食距時化秒相乘為實實如法而一¶
　　　　　　得數為𢃄食距弧(秒滿六十/収為分)¶
𢃄食距心徑　以𢃄食距弧月距黄緯各自乘两數相¶
　　　　　　併平方開之得數為𢃄食距心徑(法實/俱化)¶
　　　　　　(秒得數/収分)¶
<pb:KR3f0026_WYG_031-22a>¶
𢃄食分秒　　月全徑(化/秒)為一率月食十分(化/秒)為二率¶
　　　　　　置併徑内減𢃄食距心徑餘數(化/秒)為三¶
　　　　　　率求得四率即月出入時𢃄食分秒(秒/滿)¶
　　　　　　(六十/収分)凡𢃄食分必小於食分(食既者𢃄/食必不滿)¶
　　　　　　(十分若滿十分為𢃄食既出/入其減餘必大於月全徑)¶
　　　　　　一法置𢃄食距心徑内減徑較(月半徑/影半徑)¶
　　　　　　(之/較)餘數化秒為三率如上法求之得未¶
　　　　　　食餘光分秒以轉減月食十分為𢃄食¶
<pb:KR3f0026_WYG_031-22b>¶
　　　　　　分秒(如𢃄食距心徑小於徑較不及減/者為𢃄食既出入其𢃄食距時必)¶
　　　　　　(小於食/既距時)¶
辨食分進退　凡月出入時刻(即日出/入時刻)在食甚前其所¶
　　　　　　𢃄食分為進(𢃄食在朝者為但見初虧/不見食甚復圓在暮者為)¶
　　　　　　(不見初虧但見食甚及復圓若食既者/在朝為見初虧不見食既或見食既而)¶
　　　　　　(必不見生光復圓在暮為不見初虧但/見食既或并不見食既而但見生光復)¶
　　　　　　(圓/)¶
　　　　　　若月出入時刻在食甚後其所𢃄食分¶
<pb:KR3f0026_WYG_031-23a>¶
　　　　　　為退(在朝為見初虧食甚不見復圓在/暮為不見虧與甚但見復圓若食)¶
　　　　　　(既者在朝為但見初虧食既食甚生光/不見復圓或并不見生光在暮為不見)¶
　　　　　　(初虧食既食甚生光但/見復圓或并可見生光)¶
　𢃄食作圖法¶
縂圖　　　　以𢃄食距心徑為半徑闇虚心為心作¶
　　　　　　圓周取其與白道横綫相割㸃為月出¶
　　　　　　入時月心所到用此為心如法作圓以¶
　　　　　　象出入地平時月體即見其時月體有¶
<pb:KR3f0026_WYG_031-23b>¶
　　　　　　若干分秒在闇虚内與所算𢃄食分相¶
　　　　　　符(圓周割白道必有二㸃當以𢃄/食分進退詳其左右如法取之)¶
　¶
　¶
分圖　　　　如法先求月出入時地經白道差¶
　　　　　　法曰以黄赤距度(用月實/度取之)取餘弦(即存/弧餘)¶
　　　　　　(弦又即縂/弧餘弦)命為初數(縂存两餘弦/同數故也)以極¶
　　　　　　出地度正弦減半徑命為對弧矢(即極/距天)¶
<pb:KR3f0026_WYG_031-24a>¶
　　　　　　(頂之/矢)以黄赤距度取矢(即存/弧矢)二矢度相¶
　　　　　　减得較數進五位為實初數為法法除¶
　　　　　　實得差角矢(矢減半徑得餘弦/以餘弦查表得度)即月出¶
　　　　　　入時地經赤道差(𢃄食在朝者差角在/西若在暮者差角在)¶
　　　　　　(東/)¶
㨗法　　　　以黄赤距度之餘弦内減極出地之正¶
　　　　　　弦得餘數進五位為實仍以黄赤距度¶
　　　　　　之餘弦為法除之得差角矢¶
<pb:KR3f0026_WYG_031-24b>¶
　　　　　　若月實度正與二分同度即以極距天¶
　　　　　　頂度分命為地經赤道差不湏布算¶
　　　　　　凡各限時刻有與日出入同者並可依¶
　　　　　　此法求其地經赤道差角¶
　　　　　　置地經赤道差以各限同用之月赤道¶
　　　　　　差加減之(東西同號者/加異號者減)即月出入時地¶
　　　　　　經白道差(記東/西號)次作髙弧主線(如各/限法)規¶
　　　　　　作月體於圓邉數地經白道差之度作¶
<pb:KR3f0026_WYG_031-25a>¶
　　　　　　識(依白道差東西之號並自髙弧上方/交月邉處起算差東者逆而向左差)¶
　　　　　　(西者順/而向右)從此作過心直綫以象白道經¶
　　　　　　綫又於月心作十字横綫以象白道(其/法)¶
　　　　　　(並同/各限)¶
　　　　　　白道上以𢃄食距弧為度作識(即食甚/月心所)¶
　　　　　　(到也𢃄食分進者此㸃在月/體左方退者在月體右方)從此作垂¶
　　　　　　綫(陽厯作垂綫向上/隂厯作垂綫向下)截其長如月距黄¶
　　　　　　緯之度(即闇虚/心所在)從此向月心作直綫至¶
<pb:KR3f0026_WYG_031-25b>¶
　　　　　　對邉(此即月出入時月與闇/虚两心相對之徑綫)乃分月體¶
　　　　　　為十匀分(即於徑綫/上分之)¶
　　　　　末以闇虚心為心實景半徑為度作圓¶
　　　　　　分於月體内即見月體在闇虚内有㡬¶
　　　　　　何分與所推𢃄食分秒相符其餘光若¶
　　　　　　新月者偃仰縱横皆如所見矣¶
<pb:KR3f0026_WYG_031-26a>¶
康熙五十七年戊戌二月十五甲午日夜子初二刻八¶
　分望月食分秒起復時刻方位　(依厯書/本法)¶
月食十七分三十一秒¶
　初虧　　亥初二刻十三分¶
　食既　　亥正三刻¶
　食甚　　夜子初二刻八分¶
　生光　　十六日子正二刻一分¶
　復圓　　丑初二刻三分¶
<pb:KR3f0026_WYG_031-26b>¶
食限内共計十五刻五分¶
既限内七刻八分¶
食甚月離黄道鶉尾宮二十五度五十三分為翼宿六度¶
食甚月離赤道鶉尾宫二十六度一十四分為翼宿十¶
　四度三十八分¶
　以上諸數並主京師立算江南省月食分秒宿度並¶
　同惟各限時刻加八分¶
<pb:KR3f0026_WYG_031-27a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_031-27b>¶
右圖為黄道上日月躔離右旋之度自西而東乃步算¶
之根也日行遲月行疾闇虚地影居日之衝故闇虚之¶
行即日行也初虧時月在闇虚之西及至復圓遂出其¶
東日月並右旋而有遲速於斯著矣月道之交於黄道¶
也有隂厯焉有陽厯焉有交前交後焉今二月月食交¶
後隂厯也距交逺則黄緯大而受蝕淺距交近則黄緯¶
小而受蝕深今距交未及一度黄緯只四分故入影最¶
深而食分最大自甲至卯共十七分竒厯厯可數也自¶
<pb:KR3f0026_WYG_031-28a>¶
丙至丁為自虧至復月行之度折半於乙為食甚故虧¶
至甚甚至復時刻俱等與算數相符按圖索之瞭如指¶
掌矣(若乙㸃稍偏即度有/参差與算理不合)¶
<pb:KR3f0026_WYG_031-29a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_031-29b>¶
亥初三刻六分月食初起¶
髙四十七度二十四分¶
距正午東五十度零四分　在巽方¶
初見微蝕處在月體下方之左¶
<pb:KR3f0026_WYG_031-30a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_031-30b>¶
亥正三刻九分月食至盡¶
髙五十五度二十九分¶
距正午東三十度零三分　在巳方¶
欲既未既些少餘光在月體右上¶
<pb:KR3f0026_WYG_031-31a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_031-31b>¶
右圖為地平上太隂加臨方向東升西沒其行左旋乃¶
測騐之用也假如欲候初虧法以盤針考定巽方定為¶
月食初虧時地平經度(又法擇平地畫以圓圏對子午/卯酉作十字綫分圓周為四自)¶
(卯至午匀分九十度自午至酉亦如之乃自/午向卯數五十度為初虧方位各限俱如是)候至亥時¶
初三刻(用星晷香漏或/自鳴鐘定之)其時太隂巳到巽方在地平上¶
髙四十七度竒(用象限儀/等器測之)即見月體下方偏左處漸有¶
微缺是為月食初虧在月體下方之左也　此不論東¶
西南北惟以月體對天頂處為上對地平處為下左右¶
<pb:KR3f0026_WYG_031-32a>¶
亦然測時湏正身直立向月平觀即上下左右絲毫不¶
爽　食既䓁各限並同¶
<pb:KR3f0026_WYG_031-33a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_031-33b>¶
子正二刻九分月光始生¶
髙五十七度五十分¶
過午正西十八度三十一分　在丁方¶
微光初見時在月體左方稍下¶
<pb:KR3f0026_WYG_031-34a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_031-34b>¶
丑初二刻十一分月光盡復¶
髙五十五度半¶
過午正西二十七度三十九分　在未方¶
光欲滿時些少微缺在月體右方畧上¶
<pb:KR3f0026_WYG_031-35a>¶
因五限縂圖限於尺幅月影縮小故復作分圖以便測¶
騐内惟食甚月在闇虚地形深處聊可得其地平經緯¶
無上下左右可言故分圖只四限¶
　¶
　¶
　¶
　¶
　¶
<pb:KR3f0026_WYG_031-35b>¶
　¶
　¶
　¶
　¶
　¶
　¶
　¶
　厯算全書卷二十八¶
