# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:10.092579
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷二十九
<pb:KR3f0026_WYG_032-1a>¶
欽定四庫全書¶
　厯算全書卷二十九¶
　　　　　　　　　　　　　宣城梅文鼎撰¶
　古算衍略¶
　　古算器攷¶
或有問於梅子曰古者算學亦有器乎曰有曰何器曰¶
古用籌籌何似曰漢書言之矣用竹徑一分長六寸二¶
百七十一而成六觚為一握度長短者不失毫釐量多¶
<pb:KR3f0026_WYG_032-1b>¶
少者不失圭撮權輕重者不失黍絫又世説言王衍持¶
牙籌㑹計此用籌之明證也曰若是則籌可用竹亦可¶
用牙矣然則即今之籌笇非歟曰非也今西厯用籌亦¶
起徐李諸公葢從厯家之立成而成即立成表之活者¶
耳故一籌即備九數若古之用籌用以紀數而無字畫¶
故一籌只當一數乘除之時以籌縱横列於几案一望¶
了然觀古算字作祘葢象形也然則起於何時曰是不¶
可攷然大易揲蓍亦以一蓍當一數則其來逺矣蓍策¶
<pb:KR3f0026_WYG_032-2a>¶
所以决疑非常用之物故特隆重其製而加長長則不¶
可以横故皆縱列惟分二象兩之後掛一䇿以别之使¶
無凌雜餘皆縱列也又其數只四十九故四揲以稽其¶
實數其用専専則誠也布算之法有十百千萬之等以¶
乗除而升降又日用必需之物故其製短使几案可列¶
其言六寸成觚者有度量之用古尺既小於今尺才四¶
寸竒葢亦取其便於手握耳(浦江吴氏中饋録有算條/巴子切肉長三寸各如算)¶
(子様亦可以/想其長短)然則其用之若何曰五以下皆縱列六以¶
<pb:KR3f0026_WYG_032-2b>¶
上則横置一籌以當五而縱列其餘(式詳/後)然則十百千¶
萬何以列之曰其式皆自左而右略如珠笇之位亦如¶
西域歐邏寫算之位皆順手勢不得不同也曰亦有徵¶
歟曰有之蔡九峯洪範皇極數所紀算位一至五皆縱¶
列六至九皆横一於上以當五又自一之一至九之九¶
皆並列兩位自左而右此用於宋者也又授時厯草所¶
載乘除法實之式皆縱横排列自左而右以萬千百十¶
零為序此用於元者也左傳史趙言亥有二首六身下¶
<pb:KR3f0026_WYG_032-3a>¶
二如身為絳縣老人日數士文伯知其為二萬六千六¶
百六旬而孟康杜預顔師古釋之皆以為亥字二畫在¶
上其下三六為身如笇之六葢横一當五又竪一於横¶
一之下則為六矣與皇極同也又言下亥二畫竪置身¶
傍葢即竪兩笇為二萬又並三六為六千六百六旬而¶
四位平列與厯草同此又用於三代及漢晉者也¶
曰厯草又有一至五横紀之處何歟曰此亦非起於厯¶
草也何以知之唐人論書法横直多者有俯仰向背之¶
<pb:KR3f0026_WYG_032-3b>¶
法若直如笇子便不是書其言笇子即所列籌也然兼¶
横直畫言之則唐人用籌為算亦有横直可知乾鑿度¶
云卧算為年立算為日葢位數多者恐其相混故三十¶
三二十二之類笇位皆一縱一横以别之縱即立算横¶
即卧算也乾鑿度不知作於何人然其在漢魏以前無¶
可疑者則横直相錯之法古有之矣五以下既可易縱¶
為横則六以上横一當五者亦可易之而縱又何疑於¶
厯草哉曰然則今用珠盤起於何時曰古書散亡苦無¶
<pb:KR3f0026_WYG_032-4a>¶
明據然以愚度之亦起明初耳何以知之曰歸除歌括¶
最為簡妙此珠盤所恃以行也然九章比類所載句長¶
而澁葢即是時所創後人踵事増華乃更簡快是書為¶
錢塘吳信民作其年月可攷而知則珠盤之来則自不¶
逺¶
　按欽天監厯科所𫝊通軌凡乘除皆有定子之法惟¶
　珠算則可用然則珠算即起其時又嘗見他書元統¶
　造大統厯訪求得郭伯玉善算以佐成之即郭太史¶
<pb:KR3f0026_WYG_032-4b>¶
　之裔也然則珠盤之法葢即伯玉等所製亦未可定¶
曰南雷畣牧齋流變三疉之問既云長水分别算位本¶
位是竪進一位即是横本位是横進一位即是竪又引¶
鑿度卧算立算以證之矣然其所圖算位俱作圓㸃殊¶
無横直之形何耶曰南雷固言今之算器數分於珠是¶
指珠算也又云長水之算只用今器其所謂横竪者分¶
别算位南雷之意葢謂長水姑借横竪之語以分算位¶
而實用珠算非實有横竪也然以(鼎/)觀之疏既以一横¶
<pb:KR3f0026_WYG_032-5a>¶
二竪當十二復以一竪二横當百二十終以一横二竪當¶
千二百而皆曰進動算位明是用籌非用珠也故當十¶
進百之時則當取去第一叠零位之二竪而加十位之¶
一横為二横又添一竪於百位則成百二十矣故曰進¶
動算位為第二叠也百進千則又取去十位之二横而¶
増一竪於百位為二竪又别増一横於千位成千二百故亦曰¶
進動算位為第三叠也説本明晰與今珠算何涉乎若¶
如南雷所圖則横竪字為贅文矣是故布籌可縱可横¶
<pb:KR3f0026_WYG_032-5b>¶
此亦一證¶
　又按朱子語類云潛虚之數用五只似如今算位一¶
　般其直一畫則五也下横一畫則為六横二畫則為¶
　七此又一證也(蔡九峯皇極數以横畫當五故下竪/一畫為六竪二畫為七與此相反然)¶
　(理則相通厯草則兼/用之葢皆本之古法)¶
<pb:KR3f0026_WYG_032-6a>¶
古布算式¶
　¶
　¶
　¶
　¶
皇極數圖(見性理大全/)¶
　¶
　¶
<pb:KR3f0026_WYG_032-6b>¶
厯草算式¶
　立差　　　　定平差　　　定平積¶
　¶
　¶
　¶
　¶
　¶
　右式皆因數有雷同故縱横列之以為别亦自然之理也¶
<pb:KR3f0026_WYG_032-7a>¶
乘除法實式(亦見厯草/)¶
<pb:KR3f0026_WYG_032-8a>¶
　　亥字二首六身攷¶
左傳襄公三十年三月癸未絳縣老人曰臣生之嵗正¶
月甲子朔四百有四十五甲子矣其季於今三之一也¶
師曠曰魯叔仲恵伯㑹郤成子於承匡之嵗也(注魯文/公十一)¶
(年乙/巳嵗)七十三年矣(注自乙巳嵗至今年戊午首末七十/四年而曰七十三者葢計其全數而)¶
(言未滿七/十三年也)史趙曰亥有二首六身(注言亥字上二畫為/首六畫為身如算之)¶
(六者三也春秋/時有此字體□)下二如身是其日數也(注如徃也言除/下亥上二畫徃)¶
(置身旁也□便是此老人從初生年起至今癸未日之/日數也葢以亥之二畫為二萬之數以三六之算為六)¶
<pb:KR3f0026_WYG_032-8b>¶
(千六百六/旬之數也)士文伯曰然則二萬六千六百有六旬也¶
　按古法每年三百六十五日又四分之一七十三年¶
　該二萬六千六百六十三日又四分之一故注以正¶
　月甲子為夏正建寅之月而三月癸未杜氏長厯及¶
　孔疏皆以為當作二月為夏之十二月也其癸未日¶
　長厯以為是二十三日然則春秋所紀者自用周正¶
　而晉人所言者自是夏正故魯史紀戊午二月者晉¶
　人所言則仍為丁巳之十二月所以士文伯云七十¶
<pb:KR3f0026_WYG_032-9a>¶
　三年也¶
<pb:KR3f0026_WYG_032-10a>¶
　　籌有色以分正負¶
沈存中括筆談曰天有黄赤二道月有九道此皆强名¶
非實有也亦由天之有三百六十五度天何嘗有度以¶
日行三百六十五日而一朞强謂之度以步日月五星¶
行次而巳日之所由謂之黄道南北極之中間度最均¶
處謂之赤道月行黄道南謂之朱道北謂之黒道東謂¶
之青道西謂之白道黄道内外各四并黄道而九日月¶
之行有遲有速難以一術御故因其合散分為數段每¶
<pb:KR3f0026_WYG_032-10b>¶
段以一色名之欲以别算位而已如算法用赤籌黒籌¶
以别正負之數厯家不知其意遂以為實有九道甚可¶
嗤也¶
按此又宋算用籌之明證¶
<pb:KR3f0026_WYG_032-11a>¶
　　方田通法序¶
學必有原不得其原不可以為學九數之學具列周官¶
而孔子言游藝在志道據徳依仁後唐十經博士期業¶
成以五年可形下視哉客嵗之冬從竹冠先生飲令弟¶
樂翁所得觀先生捷田歌括離竒出没盃酒間未深領¶
其趣屬他故覊治城且匝月既無攜書可破岑寂乃稍¶
憶所疑演而通之因浩然嘆數學之有源雖至近若方¶
田而易簡中精深爾爾也算具不具仗三寸不聿為之¶
<pb:KR3f0026_WYG_032-11b>¶
今年春里中有事履畝或見問桐陵法遂出斯編相質¶
命曰方田通法云¶
閼逢執徐日躔在奎勿菴梅文鼎識¶
<pb:KR3f0026_WYG_032-12a>¶
方田通法¶
　　太極生生之數¶
數始於天一終於地十十亦一也天地之地始終乎一¶
故曰太一太一者太極也自極而儀而象而卦皆加一¶
倍三加而止萬事託始焉是故制器者尚其象璣衡八¶
尺周於八方尋常則之以度百物葢取諸此¶
　　兩地之數¶
一生二二者兩地也兩一則二兩二則四兩四則八兩¶
<pb:KR3f0026_WYG_032-12b>¶
八則十有六四象相交成十六事卦有内外也庾以命¶
斗秉以命斛斤兩則之以權百物葢取諸此¶
　　參天之數¶
一生二二生三三者參天也參一而三參二而六參四¶
而十有二參八而二十有四作厯者以紀中節八節二¶
十四氣八卦二十四爻也是故玉衡之尺八而璣圍二¶
十有四斤之兩十有六而銖二十有四二十有四者權¶
度之所生數之綱也從而十之以為地紀而畆法生焉¶
<pb:KR3f0026_WYG_032-13a>¶
　　畆法¶
二百四十步　古法步百為畆畆百為夫今二百四十¶
步為畆相𫝊起於唐太宗¶
　　步法¶
五　合參兩則五猶合四行為土土之生數也倍五則¶
十土之成數也乗者從生故平方五尺為步而用以乗¶
除者從成故積步二百四十為畆而用以除¶
　　方田原法¶
<pb:KR3f0026_WYG_032-13b>¶
以所丈田横步與其縱步相乗得數為實以一畆二百¶
四十步為法除之滿法為畆不滿退除為分釐　田之¶
為字衡縮相交矩其外格其内象平方也田不能皆方¶
或圓或直或梯或斜或如牛角或為矢弧不皆方故為¶
之法以方之大約不離横縱者近是九章之術首列方¶
田君子絜矩之道歟¶
　　截歸法¶
或八歸三歸各一次或四歸六歸各一次或五因一十¶
<pb:KR3f0026_WYG_032-14a>¶
二歸　邵子曰三八二十四也四六亦二十四也倍十¶
二亦二十四也丈量家用截法可以觀已¶
　　減法¶
或折半減二或減六減五各一次　即定身除也¶
　　飛歸法¶
進一除二四　進二除四八　進三除七二　進四除¶
九六　五除一二　一四四作六　一六八作七　一¶
九二作八　二一六作九　見一加三隔位四　見二¶
<pb:KR3f0026_WYG_032-14b>¶
加六隔位八　不盡者留法喝之¶
　　又¶
三六作一五　六作二五　八四作三五　一○八作¶
四五　一三二作五五　一五六作六五　一八作七¶
五　二○四作八五　二二八作九五¶
　　留法¶
一留退四一六六　二留退八三三三　三留一二五¶
　四留一六六六六　五留二○八三三　六留二五¶
<pb:KR3f0026_WYG_032-15a>¶
　七留二九一六六　八留三三三三三　九留三七¶
五　其法是除用之似乗以其為除後得數也故謂之¶
留　若用以喝稍者言退者本位不則進一位或稍子¶
位多者喝完總移進之更妙¶
凡加留減者如加減法只記原實於各挨身加減之若¶
原用因法者則又下一位挨加減之皆記原實以留法¶
喝之言退者各又退一位¶
以上截留飛減四法皆於乗土之後用以求畆惟留法¶
<pb:KR3f0026_WYG_032-15b>¶
則有不盡故長於喝稍¶
後有用兩求斤留法附錄之　一退六二五　二一二¶
五　三一八七五　四二五　五三一二五　六三七¶
五　七四三七五　八五　九五六二五　十六二五¶
　十一六八七五　十二七五　十三八一二五　十¶
四八七五　十五九三七五¶
　　新増徑求畆步法¶
其法不用乘土以所得横縱之歩先得者為實後得者¶
<pb:KR3f0026_WYG_032-16a>¶
為法徑求之可以抵掌而辦原法二十有二竹冠道士¶
衍為百二十有三勿菴氏引而伸之且三百八十有四¶
也倚數之妙乃至斯乎而豈有外於參兩乎又豈有加¶
於所謂一者乎法列如後¶
減二　即十二除凡法之可以兩者皆減二是為畆法¶
之半或折半六歸之¶
八除　或二十五於下位加之凡法之可以參者皆八¶
除是為畆法三分之一¶
<pb:KR3f0026_WYG_032-16b>¶
四十八除　即折半飛歸也凡法之可以五者皆四十¶
　八除是兩其畆法也¶
四除　或二十五乗之凡法之可以六者皆四除是為¶
　畆法六分之一¶
六除　凡法之可以四者皆六除是為畆法四分之一¶
三除　凡法之可以八者皆三除是為畆法八分之一¶
下加　凡法之上位得一者皆下加¶
上加　凡法之下位得一者皆上加凡加畢再用留法¶
<pb:KR3f0026_WYG_032-17a>¶
　或飛歸之¶
折半　凡法之十二者皆折半為畆法六分之五¶
減六　凡法之可以十五者皆減六即兩求斤留法也¶
　為畆法三分之二又為六分之四¶
減五　凡法之可以十六者皆減五即十五除也為畆¶
　法八分之五¶
加留減留　凡法之可借上者皆加留可借下者則減¶
　留所以通其窮也¶
<pb:KR3f0026_WYG_032-17b>¶
隨數喝畆　凡二十四則隨數喝之¶
倍法　凡四十八五除之即二因也¶
減八　即畆法八分之六也凡法之可以八分用六者¶
　十八除之又為四分之三¶
九除　即畆法八分之三凡法之可以八分用三者九¶
　除之¶
二十一除　即畆法八分之七凡法之可以八分用七¶
　者二十一除¶
<pb:KR3f0026_WYG_032-18a>¶
因法代除　如四十八則二因之如七十二則三因九¶
　十六則四因又如十二五因一四四六因一六八七¶
　因一九二八因二一六九因又如六用二五因八四¶
　用三五因一○八用四五因一三二用五五因一五¶
　六用六五因一八用七五因二○四用八五因二二¶
　八用九五因¶
加法代除　如三加二五即一二五乗所以代八除也¶
　三六加五即十五乗也又如四二徑加七五五四二¶
<pb:KR3f0026_WYG_032-18b>¶
　次加五皆不用除¶
<pb:KR3f0026_WYG_032-19a>¶
¶
<pb:KR3f0026_WYG_032-20a>¶
¶
<pb:KR3f0026_WYG_032-21a>¶
¶
<pb:KR3f0026_WYG_032-22a>¶
¶
<pb:KR3f0026_WYG_032-23a>¶
¶
<pb:KR3f0026_WYG_032-24a>¶
　　原法歌訣(出桐陵/)¶
量田捷法少人知　不乗一數便留之　二弓折半六¶
而一　三步之中用八歸　四步由来六歸是　五步¶
還宜六八歸　六數四歸無走作　八上三歸無改移¶
　十二將来折一半　十六三而加倍齊　二十四中¶
隨數喝　廿五中分六八歸　三十二上尤甚准　四¶
因還要用三歸　四十八上加一倍　八卦宫中誰得¶
知　三歸八因尤甚准　勝如神見不差池　七二倍¶
<pb:KR3f0026_WYG_032-24b>¶
之加遍五　九十六上四因之　十五之中逢二八¶
七五之中四八歸　三七半時當八八　九弓加五四¶
歸竒　十八折之加五定　三六之中加五施　此是¶
明師真口訣　千金不度世人知¶
　　附歸除捷法¶
多上空加一(多上者實多於法也空者實首隔一位也/凡實多於法則於實前隔一位上一子若)¶
　(法實兩數/等亦同)¶
依前除莫疑(依前者即以前/法數除之也)¶
<pb:KR3f0026_WYG_032-25a>¶
少前數上五(少前者實少於法也即於實/之前位上五子  不隔位)¶
折半數除之(折半除者用法數之半而除/之也  用五乗代折半甚捷)¶
無除隨上一(無除者上五之後不及除半數也/既不及除隨於實前位上一子)¶
化下照前除(化下者退下一位也照前除者/即依法數降一位而除之也)¶
<pb:KR3f0026_WYG_032-26a>¶
　　區田圖刋誤¶
按區田古法並以方一尺五寸為區通計毎畝可二千¶
七百區空一行種於所種行内隔一區種一區除隔空¶
外可種六百七十五區(此亦約畧之説後又云毎區一/斗每畝可收六十六石而詩亦)¶
(云限將一畝作田規計區/六百六十二並大同小異)是四分而種其一也今農書¶
之圖黑白相間是二分種一與説相背且如所圖既不¶
便於營治亦不便於澆灌反不如薑田之用濶溝通人¶
行之為便矣謹依古説改作之如左¶
<pb:KR3f0026_WYG_032-26b>¶
又按四分種一亦是約畧之數若細求之則四邉近田¶
堘處可只空半區要以隨方就圓使其易行亦不在拘拘¶
於尺寸之間也孟子曰此其大略也若夫潤澤之則在¶
君與子吾於區田亦云¶
如甲乙為田内毎畫方一尺五寸為區(如甲/子)直行毎隔¶
一行種一行(如甲戊/丙巳)因得横行亦然(如庚甲/辛癸)其播種之¶
區四面合之各成小平方如丙辛方中間子丑為種地¶
卯寅方中間午未方為種地皆居小平方之中央又蟬¶
<pb:KR3f0026_WYG_032-27a>¶
聫而下通計毎田一畆為種區者約四之一圖中白者¶
是空地黒者是種區¶
<pb:KR3f0026_WYG_032-28a>¶
　　區田説¶
向讀嵇叔夜養生論謂區種之法畝可得粟數十鐘已¶
讀王氏農書詳著其法而農政全書載汜勝之書及務¶
本書謂湯有七年之旱伊尹作為區田教民糞種負水¶
澆田諸山陵傾坂及田邱城上皆可為之王禎田古人¶
每區收榖一斗每畝可收六十六石今人學種可減半¶
計賈思協曰兖州刺史劉仁之昔在洛陽於宅田七十¶
步之地域為區田收粟三十六石然則一畝之收過百¶
<pb:KR3f0026_WYG_032-28b>¶
石矣古説彰彰如是而或者疑之(徐𤣥扈先生以為/古今斗斛之異)余¶
以為不必疑也葢徴之於薑芋矣吾鄉土瘠每畝收稻¶
麥不過數石而芋則每畝二十餘石多者三十餘石薑¶
之下者二十餘石其上者至四十餘石然而種薑一畝¶
有稻田六畝以上之工豈非糞多力勤之効乎攷薑田¶
營治之法其畊甚深在一尺以上通水溝雖止數寸而¶
畦土斜殺而上種薑稜背相距空間與稜背畧相等是¶
亦空一行種一行也即區種之遺法也薑田惟空直行¶
<pb:KR3f0026_WYG_032-29a>¶
而區田復空横行是其功又倍於薑田也多收之數又¶
何疑焉(又攷遂寧王灼晦叔糖霜譜蔗田亦云區種而/其深畊摩勞開渠濶尺深尺五及今年為蔗田)¶
(明年改種五榖以休/地諸法並同薑田)　又按區田毎區方一尺五寸(賈/氏)¶
(説又有方深各六寸及/方九寸深六寸諸法)葢欲於城上斜坡立區故為此¶
製若平田亦可變通¶
<pb:KR3f0026_WYG_032-30a>¶
畸零法解(乗法/)¶
假如其處地畆被水所淹今涸出五分之四於中又有¶
髙地居七分之四問若干¶
　答曰髙地為三十五之十六¶
　　　　　　　法用母乗母子乗子　兩母(五/七)相乗¶
　　　　　　　三十五為母　兩子(四/四)相乗十六為¶
　子　乗得三十五之十六¶
解曰分總地為五分而涸出居其四四又將此涸出之¶
<pb:KR3f0026_WYG_032-30b>¶
四分分為七分而髙地居其四若以總地分三十五分¶
則髙地居其十六矣¶
本法置實子五之四以法子七之四乗之得十六為實¶
法母七為法除之得五之二又小分七之二為髙地¶
然七除不盡當用通分法以小分母七通原分母五為¶
三十五得數二通為十四加入之二共十六是三十五¶
之十六也¶
今不用七除其子而以七乗其母得數亦同(母既七倍/而子不動)¶
<pb:KR3f0026_WYG_032-31a>¶
　(是七之一也故/乗母即同除子)¶
以數明之　設原數三千五百畆内涸出五之四是二千¶
　八百畆也以此二千八百畆分為七分而髙地居其四¶
　是一千六百畆也則髙地於原數為三十五之十六矣¶
又假如有米一宗内分七之四於預備倉收貯又於預¶
備倉内取五之四先給賑荒問若干¶
　答曰三十五之一十六　法見前¶
解曰分總米為七分而預備倉得其四又分預備倉米¶
<pb:KR3f0026_WYG_032-31b>¶
為五分而先給賑濟者得其四若以總米分為三十五¶
分則先給賑濟者得其十六¶
本法置實七之四以法子之四乗之得一十六為實¶
法母五為法除之得三又五之一如法用通分以小分¶
五通大分七為三十五又通得數三為十五加子一為¶
十六即三十五之十六也¶
今不用五除子而用五乗母即得三十五之十六省通¶
　分矣(母乗得五倍則/子為五之一)¶
<pb:KR3f0026_WYG_032-32a>¶
以數明之　設原米四千二百石分為七分而取其四¶
　為預備倉是二千四百石也預備倉米又分五分而¶
　取其四以給賑是一千九百二十石也若分原米為¶
　三十五分每分一百二十石則給賑米得十六分(四/千)¶
　(二百是三十五個一百二十石一千九/百二十是十六個一百二十石故也)¶
又法¶
　　　　　　法用倒位互除以代乘法　以法子四¶
　　　　　　除實母七得一七五為母　以法母五¶
<pb:KR3f0026_WYG_032-32b>¶
　除實子四得○八○為子　乗得一七五之八○¶
　各進位而倍之即三十五之十十六¶
本法四乗五除今不以四乗其子而反以四除其母即¶
得數同也(母既改為四之一而子不動即子為四倍故/除母可代乘子也然除法多有不盡不如母)¶
(乘母子乘/子為便)¶
還原¶
<pb:KR3f0026_WYG_032-33a>¶
　　畸零除法¶
假如營兵奉裁五之一留五之四其所支月餉為某倉¶
米七之四問未裁時月餉幾何¶
　答曰該支倉米七之五¶
　　　　　　法用倒位互乗以當除法　以法子之¶
　　　　　　四乗實母七得二十八為母　以法母¶
　　　　　　五乗實子之四得二十為子　除得二¶
　　　　　　十八之二十　約為七之五¶
<pb:KR3f0026_WYG_032-33b>¶
解曰兵奉裁留五之四其原額未裁則五之五也故其¶
原支倉米亦必七之五乃四而増一之比例¶
本法置實七之四　以法母五乗之得七之二十為實¶
　　以法子之四為法除之得七之五¶
今不用四除其子而以四乗其母得數亦同(母既四倍/於原母而)¶
　(原子不動如四之一/故乗母可代除子)¶
又法¶
　　　　　　法以法母五除實母七得一四為母¶
<pb:KR3f0026_WYG_032-34a>¶
　　　　　　又以法子之四除實子之四得一○為¶
　　　　　　子　除得一四之一○　約之亦得七¶
　　　　　　之五¶
此不用五乗其子而以五除其母得數亦同(母既五除/則為原母)¶
　(五之一而原子不動如五/倍矣故除母可當乗子)¶
論曰以上三法所得並同然倒位乗尤妙葢以乗代除¶
則無畸零不盡之數故也¶
以數明之　設營兵三千其五之四則二千四百也倉¶
<pb:KR3f0026_WYG_032-34b>¶
　米二千五百二十石其七之四則一千四百四十石¶
　也七之五則一千八百石也兵二千四百而給米一¶
　千四百四十石則兵三千當給一千八百石¶
還原¶
　　　　　　用倒位互除　以代乗法　法子四除¶
　　　　　　實母二十八得七為母　法母五除實¶
　　　　　　子二十得四為子　乗得七之四復合¶
　　　　　　原數¶
<pb:KR3f0026_WYG_032-35a>¶
問倉米七之四可給營兵五之四若倉米全發給兵幾¶
　何¶
　答曰給兵五之七¶
　　　　　　如法倒位　以法子之四乗實母五得¶
　　　　　　二十為母　以法母七乘實子之四得¶
　二十八為子　除得二十○之二十八　約為五之¶
　七　子大於母收為一又五之二是可給原額兵而¶
　仍多五分之二也¶
<pb:KR3f0026_WYG_032-35b>¶
解曰原給倉米七之四而今全給七分是四分而増其¶
三也故兵亦四分増三(於五之四増五之/三即為五之七)¶
本法置實之四以法母七乘之得五之二十八為實法¶
　子四為法除之得五之七(今以四乗母代四/除子與前條同)¶
以前數明之倉米二千五百二十石分為七分則每分¶
　三百六十石營兵三千分為五分則每分六百以倉¶
　米四分給兵四分是每米三百六十石給兵六百名¶
　也今倉米全給為三百六十石者七則兵為六百者¶
<pb:KR3f0026_WYG_032-36a>¶
　亦七是四千二百名也除三千名滿原額净多一千¶
　二百名之餉為五分之二(以七除五不盡/故不用又法)¶
　¶
　¶
　¶
　¶
　¶
　¶
<pb:KR3f0026_WYG_032-36b>¶
　¶
　¶
　¶
　¶
　¶
　¶
　¶
　厯算全書巻二十九¶
