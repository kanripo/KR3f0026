# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:09.890168
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 厯學駢枝自叙
<pb:KR3f0026_WYG_021-1a>¶
厯學駢枝自叙¶
厯猶易也易傳象以數猶律也律製噐以數數者法所¶
從出而理在其中矣世乃有未習其數而嘐嘐然自謂¶
能知厯理雖有髙言雄辨廣引博稽其不足以折疇人¶
之喙眀矣而株守成法者復不能因數求理以眀其立¶
法之根於是有沿誤傳訛而莫之是正厯所以成絶¶
學也然理可以深思而得數不可鑿空而撰然則茍非¶
有前人之遺緒又安所𠂻乎(鼎/)自童年受易於先大父又¶
<pb:KR3f0026_WYG_021-1b>¶
側聞先君子餘論謂象數之學儒者當知謹識之不敢¶
忘壬寅之夏獲從竹冠倪先生受臺官通軌大統厯算¶
交食法歸與兩弟依法推步疑信相參乃相與晨夕討論¶
為之句櫛字比不憚往復求詳遇所難通則廢瞑食以¶
助其憤悱夫然後氣朔發斂之由躔離朓朒之序黄赤¶
道差變之率交食起&KR0603;復滿之算稍稍闚見藩籬迺知¶
每一法必有一根而數因理立悉本實測為端固不必¶
强援鐘律牽附蓍卦要其損益進退消息往來於易於¶
<pb:KR3f0026_WYG_021-2a>¶
律亦靡弗通也爰取商確之語録繫本文之下義從淺¶
近俾可共曉辭取眀暢不厭申重庶存一時之臆見以¶
為異時就正之藉雖於厯學未必有禆亦如駢拇枝指¶
不欲以無用摺之云爾¶
康熙元年歲在元黓攝提格相月既望又三日宣城山¶
口梅文鼎書於陵陽之東樓¶
<pb:KR3f0026_WYG_021-3a>¶
厯學源流¶
夫治厯以明時乃古今之大典而氣朔為之首章以總¶
七政之要當時有載太史令郭公守敬因氣朔之不齊¶
遂攷景以驗氣更立四十尺之表測至元十八年辛巳¶
歲前天正冬至恒氣日則己未丑初一而為元曰授時¶
謂授人時而已距來歲之冬至則三百六十五萬二千¶
四百二十五分為一歲之實以二十四氣約之是知每¶
氣一十五萬餘二千一百八十四分三十七秒半為之¶
<pb:KR3f0026_WYG_021-3b>¶
氣盈一月凡二氣計盈四千三百六十八分七十五秒¶
也其月有遲疾而三十日之間與日㑹之同度曰合朔¶
然此非交食無以攷也今朔距來朔則二十九萬五千¶
三百○五分九十三秒為朔實是知一朔之實而少四¶
千六百九十四分○七秒不及三十日為之朔虛併一¶
月之氣盈得九千○百六十二分八十二秒曰月閏積¶
一年凡一十○萬八千七百五十三分八十四秒曰歲¶
閏積三年而過朔實有三萬餘是三年一閏而名曰¶
<pb:KR3f0026_WYG_021-4a>¶
正閏積五年復成再閏稍未及二朔之實積十九年成¶
七閏為一章之終亦不及七朔實之八百餘分也所以¶
五年之十九年之閏皆曰餘閏稽之於韻閏即餘也餘¶
即閏也故曰閏餘成歲厯之既成在元凡八十七年迨¶
至我¶
朝尤重之勅太史令王公恂撰之立成元公統註諸通¶
軌契厯經不言之奥開來學未遇之疑既而更太史院¶
為欽天監實敬天勤民之盛心授推步官為保章正乃¶
<pb:KR3f0026_WYG_021-4b>¶
設職從政之美意又何以加於是乎故為序¶
　右厯學源流一篇不知誰作味其語意首言氣朔為¶
　首章葢即首章之序也案元史授時厯經本有七章¶
　曰氣朔曰發斂曰日躔曰月離曰中星曰交㑹曰五¶
　星而本書合氣朔發斂為一章又取日躔章之盈縮¶
　差月離章之遲疾差使相附麗則經朔之後即求定¶
　朔頗便於用大致亦本厯草也然不用授時消分則¶
　元統氏之為也元統所傳厯法於日躔月離交㑹五¶
<pb:KR3f0026_WYG_021-5a>¶
　星皆有通軌而此章獨無葢乆為疇人所習簡明易¶
　知無煩改作也作此序者又在元統之後其言氣盈¶
　朔虛置閏甚有原委字句樸簡猶存古意故仍冠其¶
　首¶
