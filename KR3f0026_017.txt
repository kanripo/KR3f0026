# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:09.801686
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷十七
<pb:KR3f0026_WYG_017-1a>¶
欽定四庫全書¶
　厯算全書巻十七¶
　　　　　　　　　　　　　宣城梅文鼎撰¶
　　火緯本法圖説¶
熒惑一星最為難算至地谷而其法始宻圖表具在可¶
攷而知也何嘗云火星天獨以太陽為心不與餘四星¶
同法乎作厯書者突發此語遂令學者沿譌是執圖以¶
觀圖而不以算理觀圖也不知厯算家有實指之圖有¶
<pb:KR3f0026_WYG_017-1b>¶
借象之圖地谷氏之圖火星所謂借象也非實指也錢¶
唐友人袁惠子士龍受黄三和先生𢎞憲厯學以厯指¶
為金科余故為作此以極論之而徴之切綫分角之法¶
以著其理袁子虛懐見從已復質諸睢州友人孔林宗¶
興秦亦以為然而手抄以去又旁證諸穆氏天歩真原¶
王氏曉菴厯法大㫖亦多與余合¶
<pb:KR3f0026_WYG_017-2a>¶
　火星本法(發厯書之覆/)¶
　據厯指萬厯癸丑年太陽在降婁宫一十四度有¶
　半¶
　地谷測火星體㑹合於井宿第五星¶
　經度為鶉首四度半¶
　緯度在黄道北二度十一分¶
　火星平行在壬¶
　距冬至二百一十七度半強¶
<pb:KR3f0026_WYG_017-2b>¶
　火星最髙在丙¶
　引數自丙厯丁至壬三百三十八度半弱¶
<pb:KR3f0026_WYG_017-3a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_017-3b>¶
圖説　乙為地心　即為各天平行之心(亦黄道心/)¶
　大圈為火星平行之天　内圈為太陽平行天皆以¶
　地為心(其度皆應黄道/)　太陽在本天自春分壁向¶
　婁順行　火星嵗輪心在本天自丙過丁至壬順行¶
　　太陽行速而火星行遲今太陽在後火星在前是¶
　太陽與星已過相冲之度而從後逐星也　火星在¶
　嵗輪上亦自戌順行過亢至申　合伏時星在戊冲¶
　日時星在亢今在申是星己過冲日之限而復向合¶
<pb:KR3f0026_WYG_017-4a>¶
　伏也　太陽距星實行為婁張&KR0707;(亦即心氐/)以減半¶
　周為張角&KR0707;為黄道上星距日冲之度(亦即氐未/)¶
　太陽在黄道上自婁仍順行其冲亦自角順行星亦¶
　自氐順行而日速星遲故其距漸近而星距日冲漸¶
　逺則星在嵗輪上距合伏之度亦漸近距冲日之度¶
　亦漸逺其嵗輪上漸逺漸近之度皆與黄道上距度¶
　相應然黄道上婁張是日在後追星嵗輪上是星向¶
　合伏(申/戌)黄道上日冲度漸離星(角/張)嵗輪上是星離冲¶
<pb:KR3f0026_WYG_017-4b>¶
　日(申/亢)¶
本法以平行壬為心作子癸小輪自最髙子過癸左行¶
　為引數之數至丑　又以丑為心作夘辰小均輪自¶
　辰最近右行過夘歴寅復過辰歴夘至寅為引數之¶
　倍減去全周得嵗輪之心到寅¶
　先以丑寅壬三角形求得丑壬寅角及壬寅線¶
　次以寅壬乙形求得寅乙線為嵗輪心距本天心之¶
　數　又求得壬乙寅角為平行實行之差即前均也¶
<pb:KR3f0026_WYG_017-5a>¶
　因在後六宫其號為加得寅乙申角為實行視行之¶
　差¶
　　此以上厯書之法並同以下則異¶
次以寅為心作嵗輪戊申亢圏也戊為最逺合伏之度¶
　也亢為最近冲日之度也今太陽在降婁火星在鶉¶
　首是已過冲日之度而日反在後以逐星也其日星¶
　之距為降婁至鶉首之度在嵗輪上則為申戊弧乃¶
　星行嵗輪末至合伏之度也(厯家謂之距餘盖順數/自戊合伏過亢冲日至)¶
<pb:KR3f0026_WYG_017-5b>¶
　(申為距合伏行度以&KR2376;/全周得申戊為距餘)以申戊減半周得申亢&KR0707;為¶
　巳過冲日之度即申寅亢角(或申寅乙角/)¶
末以申寅乙三角形求申寅半徑　此形有先求得寅¶
　乙距心線又有申乙寅角為先測火星視行與所算¶
　實行之差度有申寅乙角為嵗輪上己過冲日之度¶
　有兩角自有寅申乙角法為申角之正弦與乙角之¶
　正弦若寅乙線與申寅線也(此以測得視差而求半/徑)¶
　若先有申寅半徑而無視差度求乙角者則以切線¶
<pb:KR3f0026_WYG_017-6a>¶
　法求之以申寅邉乙寅邉并之得戊乙為總數(一率/)¶
　又以申寅減乙寅得亢乙為較數(二率/)以申戊&KR0707;度¶
　半之為距餘半求其切線(為三率/)法為總數與較數¶
　若半距餘角(即半總角/)之切線與半較角之切線也¶
　求得四率查切線得其度以減距餘半之度餘為申¶
　乙寅視差角乃以視差角減實徑為視徑(已過日冲/其差為減)¶
　　此本法也厯書所載求法得數並同而其圖迥異¶
　　盖巧算耳下文詳之¶
<pb:KR3f0026_WYG_017-6b>¶
厯書之法亦是用兩角一邉以求餘邉(星過日冲弧度/是一角測得視)¶
(行與實行之差是一角算得寅乙距心線/是一邊今以法取嵗輪半徑為所求一邊)然不正作申¶
乙寅視差角而反作乙寅甲為視差角故亦不正作申¶
寅乙星過冲日角而作寅乙甲為星距冲日角然則用¶
本法者惟寅乙距心一線耳¶
然既有寅乙線為主又有寅乙甲為星距日冲度有乙¶
寅甲角為視差度則乙寅甲三角形與申乙寅三角等¶
而甲乙邉必與申寅半徑同矣此倒算㨗法與加減差¶
<pb:KR3f0026_WYG_017-7a>¶
法不作角於心而作角於邉同一樞軸也¶
其法以先得寅乙線為三角之底其兩端各作角(即先/得兩)¶
(角/)¶
各引其邉遇於甲則甲乙為半徑(寅甲亦即為星體距/心與申乙之距同矣)¶
　(又大陽心在降婁其冲未在壽星星實行在氐氐末/&KR0707;為氐乙未角即星實行己過日冲之真距也正與)¶
　(嵗輪上申亢&KR0707;度等故用氐乙未角為黄道上星距/日冲之度與用嵗輪上申寅亢同此為借象之一根)¶
然又以甲為地心而作圏周分十二宮何也曰此則借¶
象也其法妙在作甲己線與寅乙平行何也先依寅乙線¶
<pb:KR3f0026_WYG_017-7b>¶
作三角形其寅甲原與申乙平行今己甲又與寅乙平¶
行則寅甲己角與申乙寅角等度而且等勢矣(寅甲線/斜交於)¶
(寅乙及甲己兩平行線中則所作寅甲己及甲寅乙兩/角等寅乙線斜交於申乙及寅甲兩平行線中則甲寅)¶
(乙與申乙寅角亦等而寅甲己角與申乙寅不得不等/矣○角之度既相等而寅乙線即原用之線也今巳甲)¶
(與寅乙平行故不惟/等度而且等勢也)由是而自甲心作春秋分横線井¶
箕直線即與乙心所作大圏上降婁夀星横線及冬夏¶
至直線悉為平行而等勢(横與横平行直與/直平行則其勢等)於是而勻¶
分十二宮即無一不與乙心所作大圏等¶
<pb:KR3f0026_WYG_017-8a>¶
十二宮既與大圏等勢而寅甲己角又與大圏之申乙¶
寅角等度等勢則己甲線即指星實行度寅甲線即指¶
星視行度而可以命其宮度不爽矣推此而辛甲為星¶
最髙指線及作平行線於己甲實行之内一一皆真度¶
矣¶
又以乙為太陽體何也曰太陽實行降婁宮度原在大¶
圏其離降婁之度為乙角今太陽指線過乙至甲則甲¶
角與乙角等度而乙㸃在次圏上(甲心所/作之甪)距春分之度¶
<pb:KR3f0026_WYG_017-8b>¶
與大圏等(圏有大小/而角度等)即太陽真度可以命之為日矣¶
乙既命為日則次圏可命為太陽所行之天而乙心所¶
作大圏以太陽之冲處割小圏有火星行嵗圏最近侵¶
入太陽天内之象故遂以大圏命為星行之圏也¶
(又寅乙甲角原為星距日冲之度與申寅乙角同而甲/己既與寅乙平行甲未即甲乙之截線則己甲未角又)¶
(與寅乙甲角同而己亥&KR0707;與嵗/輪上申亢同為星距日冲之&KR0707;)¶
此一圖也有嵗輪半徑之數(甲/乙)有火星實行視行差度¶
(寅甲/己角)有周天宮度有太陽度及火星最髙卑度又有火¶
<pb:KR3f0026_WYG_017-9a>¶
星行最近入太陽天内之象可謂簡而該巧而妙矣非¶
地谷精於測算神明於法不能為也¶
然則何以謂之借象曰以其一圖而備數端故知之也何以¶
言之甲乙者嵗輪之半徑也不得與日距地心同數一也寅¶
乙距心之線從兩小輪求出而兩小輪在火星本天是從乙¶
心起算不從甲心起算二也因寅乙距心之線以得視差之¶
角亦為乙心之角非甲心之角三也若甲真為地心則與¶
乙太陽有距數太陽乙心所見之差角至地心必不同觀四也¶
<pb:KR3f0026_WYG_017-9b>¶
視行實行之差角為地面實測非乙心之數不得兩處悉¶
同五也又大圏既為本天而侵入太陽天内則將為嵗輪之¶
心若冲日之時嵗輪心既在太陽天内星又在嵗輪最近將¶
越過地心如金水之退伏合而不得冲日矣六也由是觀之¶
此圖但為借象巧算之用而非以是為真象也或者不察¶
遂真以乙為日體則死于古人句下矣¶
或問五星新圖亦以火星天用太陽為心而冲日之處¶
割入太陽天内又何以説焉曰火星之行圍日而能割¶
<pb:KR3f0026_WYG_017-10a>¶
太陽天者乃嵗輪上周行之跡耳非本天也盖火星本天在太¶
陽之外能包太陽之天因嵗輪之行合伏時在嵗輪之頂去太¶
陽益髙合伏以後離太陽漸逺則行於嵗輪中半與本天齊及¶
其冲日則行嵗輪之底而在本天之内去地益近其去地益近¶
者為日所攝也此理五星所同故土木火三星皆可為圍日之¶
象今新圖五星不以地為心者是也火星則嵗輪最大冲日時¶
稍侵入太陽之天其實嵗輪之心仍係本天在太陽天外耳七¶
政小輪周行於天遂成不同心之圏嵗輪周行於天成圍日之¶
<pb:KR3f0026_WYG_017-10b>¶
形一而已矣今以實數攷之火星嵗輪半徑約為本天半徑十¶
之六其合伏時則兩半徑相加成十六冲日時兩徑相減只餘¶
十之四其侵入太陽天内約為一二分則太陽天半徑只得火¶
星天半徑十之六有竒而火星合伏時在太陽上約為十分冲¶
日時在太陽下亦約十分而成圍日之形矣是故以日為心者¶
嵗輪上星行之軌迹也非本天也(圖見下/)¶
　　火星嵗輪上軌跡圍日之圖　(土木二星因嵗輪之度而/成圍日之形與此同理但)¶
　　　(其天更大而嵗輪小故/不致侵入餘里之天)¶
<pb:KR3f0026_WYG_017-11a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_017-11b>¶
　丁庚寅辛為太陽天　戊癸己壬為火星本天¶
　甲丑嵗輪以戊為心　丙子嵗輪以己為心¶
　丁為日體　甲丙皆星體¶
　甲癸丙壬為嵗輪上星行軌跡成一大圈而以丁日¶
　為心¶
　星天日天各有小輪髙卑其本天則皆以地為心¶
　星在嵗輪甲為合伏而去地極逺　星在丙為冲日¶
　冲日之時庚丙辛&KR0707;割入太陽天庚寅辛之内而去¶
<pb:KR3f0026_WYG_017-12a>¶
　地極近¶
　星在嵗輪丙時已割入日天然嵗輪心則在本天已¶
　若如衆説以割入日天内者為本天則冲日時當以¶
　丙為嵗輪心矣而星在嵗輪之上又當向日豈不越¶
　地心乙而過之乎必不然矣¶
　切線法解在後¶
<pb:KR3f0026_WYG_017-13a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_017-13b>¶
火星次均解　(火星次均用切線求嵗輪/上視差角乃三角法也)¶
欲明火星次均用切線之法當先明三角形用切線之¶
法¶
甲夘乙三角形有甲鈍角一百五十度有甲乙邉六十¶
有甲夘邉一百整求夘角¶
法曰以甲角減半周得餘三十度為癸甲乙外角　半¶
之得十五度為丙甲辛角　其切線辛癸(二六七/九五)并甲¶
乙(六/十)甲夘(一/百)共得丙夘一百六十為首率(總數/)　以甲¶
<pb:KR3f0026_WYG_017-14a>¶
乙減甲夘餘得辰夘四十為二率(較數/)　半外角之切¶
線辛癸為三率　二率乗三率為實首率為法除之得¶
辛夘(六六/九八)為四率即辛甲壬減&KR0707;之切線也　以四率¶
查切線表得三度五十分弱為辛甲壬減&KR0707;角　以所¶
得辛甲壬減&KR0707;角三度五十分減半外角十五度餘壬¶
甲丙角十一度一十分即夘角也¶
今以火星言之丙乙辰圏則嵗輪也甲為嵗輪之心丙¶
甲辰夘過心線即星實行度分也¶
<pb:KR3f0026_WYG_017-14b>¶
夘為本天之心　甲夘者距心線也(即表中/距日數)　甲丙甲¶
乙甲辰皆嵗輪半徑也(即表中半徑合日/差而成星數也)¶
先以前均求到星之實行在甲矣然此嵗輪之心而非¶
星也星則自丙合伏順行過辰冲日而漸近合伏其體¶
在乙則丙辰乙為星在嵗輪上行之度(與星距太陽實/行之度相等)¶
即相距度也¶
乙丙則距餘度半之為辛丙則距餘半也　乙辰&KR0707;為¶
星巳過冲日之度則甲角度也¶
<pb:KR3f0026_WYG_017-15a>¶
今已知嵗輪心實行之度又已知星在嵗輪上行之度¶
所不知者視差角耳盖自本天心夘作實行線過甲心¶
至黄道又從夘作視行線過乙星體至黄道其差為夘¶
角是故求次均者求此夘角也¶
用上法以距日(即距/心)為一邉(甲/夘)以星數為一邉(甲/乙)以星¶
行過冲日之度(即乙/辰&KR0707;)為一角(甲/角)成甲夘乙三角形依上¶
法得夘角即次均也¶
一率　距日與星數之總(即甲夘并甲乙亦即甲丙/)¶
<pb:KR3f0026_WYG_017-15b>¶
二率　星數減距日之較(即辰夘/)¶
三率　距餘半之切線(即半夘角之切線辛癸盖乙甲/丙角為距餘即乙甲夘角之餘)¶
　(度半之為辛甲/丙角即距餘半)¶
四率　減&KR0707;之正切線(即辛壬其角為辛甲壬/)¶
末於辛甲丙(距餘/半角)内減去辛甲壬(减&KR0707;/角)餘成壬甲癸角¶
與夘角等得視差之度如所求¶
既知三角形用切線之法尤當進而明其所以用切線¶
之理¶
<pb:KR3f0026_WYG_017-16a>¶
　如後圖乙甲夘三角形　甲角一百五十度　甲乙¶
　邉六十甲夘邉一百　兩邉之總一百六十為首率¶
　　兩邉之較四十為次率　甲角之餘角半之求切¶
　線為三率(即率/癸)　求得四率為半較角之切線辛壬¶
　求其度以減半餘角得夘角¶
何以用切線也曰此分角法也凡外角(乙甲丙為乙甲/夘之餘角亦為)¶
(外/角)内兼有形内餘兩角之度(乙甲丙外角兼有夘/角及甲乙夘角之度)¶
試作壬甲線與乙夘平行分外角為兩則壬甲丙角如¶
<pb:KR3f0026_WYG_017-17a>¶
夘角矣(以壬申及乙夘皆平行線而丙/甲夘未一直線故其作角必等)¶
外總角内減去同夘角之壬甲丙角則其餘壬甲乙角¶
必為甲乙夘角矣¶
今但有外角為總角而不知其分角故以比例分之而¶
切線則其比例也¶
又試作乙丙線為外角之通弦又從乙作正線至丁為¶
乙甲壬大角之正弦從丙作正線至戊為壬甲丙小角¶
之正弦而通弦遇壬甲分角線於子成乙子及子丙兩¶
<pb:KR3f0026_WYG_017-17b>¶
線此大小兩線之比例與大小兩角之正弦比例等何¶
也乙子丁勾股形與丙子戊勾股形以子為交角則相¶
似而乙子(大/弦)與子丙(小/弦)若乙丁(大/股)與丙戊(小/股)矣¶
又甲夘大邉與甲乙小邉原若所對之大角正弦(乙/角)及¶
小角(夘/角)正弦(凡三角形邉之比例與/對角正弦之比例皆等)即乙丁與丙戊也¶
(角同則/正弦同)則甲夘與甲乙亦若乙子與子丙矣¶
又試作辛甲線分外角為兩平分而各作切線為辛癸¶
為辛己(即半外角/之切線)則兩切線聨為一(己/癸)而與乙丙平行¶
<pb:KR3f0026_WYG_017-18a>¶
又引壬子線割之則分為二線而己壬與壬癸之比例¶
若乙子與子丙亦若甲夘與甲乙矣¶
又作庚甲線使庚己如壬癸則庚壬為兩線之較己癸¶
為兩線之總¶
而甲乙甲夘兩邉之較為辰夘其總為丙夘¶
甲夘大邉與甲乙小邉之比例既若大線(己/壬)與小線(壬/癸)¶
則兩邉之總與較亦必若兩線之總與較矣¶
一率　丙夘(即甲乙甲夘兩邊之總/)¶
<pb:KR3f0026_WYG_017-18b>¶
二率　辰夘(即兩邉之較/)¶
三率　己癸(即己壬壬癸兩線之總/)¶
四率　庚壬(即兩線之較/)　　　　今各半之¶
　辛癸半總(即半外角辛甲癸之切線/)¶
　辛壬半較(即半較角辛甲壬之切線/)¶
既得辛壬切線查表得其角度即半較角也以半較角¶
減(辛甲/癸)半外角即半角也¶
若以半較角加(乙甲/辛)半外角亦即甲乙夘角矣¶
<pb:KR3f0026_WYG_017-19a>¶
火星測算本法圖説(明厯書之倒算/)¶
　嵗圏半徑(六四七三八/)甲乙¶
　查加減表八宫十九度(四十分/)　半徑數(六四○八/七三)¶
　太陽引數星紀二十三度加六宫為六宫二十三度¶
　日差(一○一六/)相並得(六四一八八/)為星數與所測¶
　㣲差¶
　若用實引得半徑(六四四二五/)其數益相近¶
　距心數(九九六九七/)寅乙¶
<pb:KR3f0026_WYG_017-19b>¶
　平引八宫一十九度(四十二分二十秒/)¶
　加均數　一十度(三十三分三十秒/)¶
　實引九宮初度(一十五分五十秒/)¶
　查加減表八宫一十九度(四十分/)距日(九九七○一/)¶
　所差不多若用實引則距心(一○一六七四/)差稍大¶
　然按圖用乙寅線宜用實引¶
<pb:KR3f0026_WYG_017-20a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_017-20b>¶
圖説本宜用寅㸃為嵗輪之心以寅乙申角為嵗輪上¶
　視差角即寅未&KR0707;也¶
　寅申線則嵗輪之半徑也此為本法¶
今厯書所載地谷圖不於寅心作嵗輪圏而以甲為心¶
盖因戌寅亥角與寅乙申視角同度(切線法用此/角以代乙角)而甲¶
寅乙角者戌寅亥之交角也凡交角皆同大則甲寅乙¶
角亦即寅乙申視角矣既以甲寅乙角為所測視角則¶
乙㸃即可為嵗圈之心而甲乙寅角可代乙寅申角矣¶
<pb:KR3f0026_WYG_017-21a>¶
故以嵗圏上星過冲日之度(冲日即近㸃亢星過日冲/即乙寅申角亦即亢申&KR0707;)¶
移作寅乙甲角自乙嵗圏心依角度作乙甲線與寅甲¶
線遇於甲(先有乙寅甲角/自有寅甲線)則甲㸃即嵗輪上星所到度¶
可代申㸃而甲乙即嵗輪半徑可代寅申矣故以甲乙¶
線為半徑者巧法也¶
然則當以乙為嵗輪之心用代寅㸃矣何又以甲為心¶
乎曰甲乙既為半徑則以乙為心甲為界或以甲為心¶
乙為界其半徑等為甲乙也故倒以甲為心其法與諸¶
<pb:KR3f0026_WYG_017-21b>¶
加減表説作差角於圏界者同也(先倒作均角於寅界/法同两術中慣用此)¶
(倒算/之法)¶
然則以甲為地心何也曰此則其移人耳目之法也何¶
以言之彼固言甲乙為嵗輪半徑矣又以甲心乙界之¶
輪為嵗輪矣甲既為嵗輪之心又安得為地心乎¶
然則地心安在曰以理論之仍當以乙㸃為地心耳何¶
也星之實經在寅其視經在未寅未之&KR0707;成寅乙未角¶
此固實測之度也實測差角從地上得之安得不以乙¶
<pb:KR3f0026_WYG_017-22a>¶
為地心乎若謂乙為日體則日之去地逺矣日體所見¶
之差角與測所見之差角必有分也而今不然故不得¶
以乙心徑為日體也¶
非地心而地心之何也盖所以使人疑也其使人疑奈¶
何嵗輪心之非地心易見也乙㸃之非日體難知也以¶
其所易見例其所難知疑則思思則得矣　地心既非¶
地心則日體亦非日體然則其中機彀固以示之矣¶
又論曰借甲為地心妙在作戊己線與乙寅平行¶
<pb:KR3f0026_WYG_017-22b>¶
葢甲己既與乙寅平行則己甲寅角即甲寅乙角亦¶
即寅乙申均角而甲地心所作之十二宫度一切皆與¶
乙心所作之度相應矣此用法之巧也¶
先以乙寅甲角代寅乙申視角而取甲乙線以代寅申¶
半徑是倒算也復以甲為心乙為界作嵗圏以甲心代¶
乙心亦倒算也兩番倒算而倒變為順故甲可代乙為¶
地心即本天心也而甲己線與寅乙平行即地心所指¶
實行之度也己甲寅角即視差角也寅甲線即視行指¶
<pb:KR3f0026_WYG_017-23a>¶
線與申乙同也故天度皆應可作十二宫分細度也¶
若於乙作嵗圏則但能得半徑而十二宫之向皆反矣¶
故借甲為心法之巧也¶
乂取甲為心影出火星能入太陽天之象其實火星入¶
太陽天者乃其嵗輪上度非嵗輪心也若真以此為嵗¶
輪心則火星體将過地心而與日同度如金水矣¶
又用甲為心作十二宫則細度可不碍書若用本法則¶
有兩小輪各線相襍而不能詳書細數故移乙心於甲¶
<pb:KR3f0026_WYG_017-23b>¶
移寅乙申角為己甲寅角也嗚呼可謂巧之至矣但未¶
説破故後學遂妄為作解耳¶
論曰既火星初均在寅即當以寅為嵗輪心而今不然¶
何耶曰此巧算也甲寅乙角即寅甲己角也何也甲己¶
與乙寅平行也即均角也又乙寅者嵗輪心距日數也¶
乙甲者半徑也寅乙甲角者先有之角即星日相距之餘¶
數也即己過日冲之度本法以距日數及半徑為兩邉¶
與先有之角求均數角今先測得均角而無半徑故反¶
<pb:KR3f0026_WYG_017-24a>¶
用其法以求半徑法之巧也盖先有兩角一邉而求餘¶
邉之法也¶
　一率　甲角之正弦　(有乙寅兩角自有甲角/)¶
　二率　乙寅邉　　　(即距日數實為嵗輪心距本/天心)¶
　三率　寅角之正弦　(即均角乃所測視行與實行/之差度)¶
　四率　甲乙邉　　　(即嵗輪半徑包有日差在内/)¶
由是言之甲乃嵗輪心耳非地心也若甲真為地心則¶
甲乙非嵗輪半徑矣¶
<pb:KR3f0026_WYG_017-24b>¶
火星次均解　查火星嵗輪半徑與本天半徑略如六¶
　與十宜即用為比例作圖則所得均角亦近(後數係/初稿存)¶
　(例非火/星正用)¶
<pb:KR3f0026_WYG_017-25a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_017-25b>¶
圖説　乙甲夘三角形有甲角一百二十度有甲夘邉¶
　一百　乙甲邉四十一　求夘角　乙角　乙夘邉¶
法曰以乙甲甲夘二邉并得一百四十一為總(即丙/夘)為¶
　一率又相減得五十九為較(即辰/夘)為二率　丙甲乙¶
　外角六十度半之得三十度(即辛甲/丙角)其切線五七七¶
　三五(即辛/癸)為三率求得(壬/辛)為四率得二三九八八查¶
　表得十三度二十九分四十秒収作三十分(即辛甲/壬角)¶
　以辛甲壬角減半外角(辛甲/丙角)得壬甲丙角十六度三¶
<pb:KR3f0026_WYG_017-26a>¶
　十分即夘角也　又以辛甲壬角加辛甲丙(即辛/甲己)得¶
　壬甲己角四十三度三十分(亦即甲/乙夘角)末以甲乙夘角¶
　四十三度三十分之正弦六八八三五為二率乙甲¶
　四十一為三率全數為一率法為全數與乙角之正¶
　弦若乙甲與甲午也得甲午　又甲乙夘角之餘弦¶
　七二五三七為二率乙甲四十一為三率全數為一¶
　率法為全數與乙角之餘弦若乙甲與乙午也得乙¶
　午　用勾股以甲午冪減甲夘冪餘數　開方得數¶
<pb:KR3f0026_WYG_017-26b>¶
　　　為午夘乃併乙午午夘共為乙夘邉¶
一系甲夘如火星距心線(即表中距日數/)¶
　　甲乙即如火星嵗輪半徑(即表中半徑加日差為/星數之數)¶
　　丙甲乙外角即如火星行嵗輪上離合伏之度(即/日)¶
　　(星相/距度)¶
　　丙甲辛角即如火星半距度(辛癸其切線/)¶
　　壬甲辛角即火星減&KR0707;(壬辛其切線/)卯角即均角¶
一系丙㸃如嵗輪合伏度　甲為嵗輪心　夘為本天¶
<pb:KR3f0026_WYG_017-27a>¶
　　心　丙甲夘線即嵗輪心平行線¶
一系丙夘乙均角在前六宮是平行線東為加¶
一系嵗輪上加減以夘亥切線所到為限自丙㸃以至¶
　　亥㸃距合伏度漸從小至大其均度漸増過亥㸃¶
　　至辰冲日距度漸從大至小均度漸減盖距合伏¶
　　度大則半距亦大反之則小也¶
一系星行嵗輪過亥㸃則距度大而減&KR0707;更大故均數¶
　　漸減¶
<pb:KR3f0026_WYG_017-27b>¶
　　如圖星行至未成甲未夘三角丙甲未外角半之¶
　　於酉而壬甲酉為減&KR0707;其得均角夘與星行在乙等¶
若欲知未甲辰角法用三率求之¶
　　一率　甲未邉　　二率　夘角正弦¶
　　三率　甲夘邉　　四率　未角正弦¶
既得未角以并夘角而減半周其餘即甲角也¶
星行到乙與星行到未同以夘角為均度¶
<pb:KR3f0026_WYG_017-28a>¶
¶
<pb:KR3f0026_WYG_017-29a>¶
¶
<pb:KR3f0026_WYG_017-30a>¶
一系星之離日有定距¶
一系星之嵗輪與日天略等¶
一系日距星為日離星而東日速故也¶
　　星距日為星離日而西星遲故也¶
一系日距星為日天之度星距合伏為嵗輪之度¶
一系論右旋則日速星遲若左旋則星反速於日故嵗輪¶
　　心漸逺於日可稱左旋而嵗輪上圍日之象亦左旋也¶
一系星有遲速皆嵗輪心之行而星行嵗輪邉成圍日之行則¶
<pb:KR3f0026_WYG_017-30b>¶
　　五星一理¶
一系星本天右旋星在嵗輪上亦右旋而星圍日之行左旋¶
　此外仍有自行之髙卑故土星能至甲木能至乙至丙火能¶
　至丁各天故不甚相逺¶
自人所見五星所當宿度則距日有逺近之殊而五星在天以¶
徑線距太陽終古如一以此圖觀之見矣¶
所異者五星各有髙卑本輪則有微差而火星則兼論太陽髙¶
卑要不能改其徑線相距之大致¶
<pb:KR3f0026_WYG_017-31a>¶
算火星前均及距地心線用簡法　依表説用兩小輪圖¶
設平引三十度依表説算得均角四度五十分加減表四度五¶
十分七秒　表説差七秒¶
今用簡法得四度五十分十秒　只差三秒¶
表説又算距心一十○萬九千九百○三加減表是一十一萬¶
○○一十三差十萬分之一百一十(數見表首巻第四章稱為/火星年嵗圈心距地心數)¶
今用簡法得一十一萬○○一十九只差十萬分之單六¶
又原法用勾股作垂線以求角求邉¶
<pb:KR3f0026_WYG_017-32a>¶
今用簡法以半外角切線乗兩邉之較為實兩邉之總為法除¶
之即得半較角以減半外角即為均角工力較前省半¶
其小輪上加減之角用小輪半徑四與一之比例乗除工力尤¶
省數倍¶
求邉之法只用對角之正弦比例工亦省半¶
竊意立表時當是用此法¶
凡諸表數或是西人成法翻譯成書或是厯局依法算演俱不¶
可攷然是入用之數當以為主¶
<pb:KR3f0026_WYG_017-32b>¶
火星平引三十度算得均角四度(五十分/十秒)距心線(一十一萬/○○一九)查¶
表均角四度(五十分七秒/只差三秒)距心(十一萬○○一三只/差十萬分之單六)可謂宻近¶
丙戊甲三角形　求甲角　及戊甲邉　丙甲為一四八四○¶
　丙戊三七一○　其比例為四與一¶
簡法其總為五其較為三　丙角六十度(引數/之倍)　先求甲角¶
法以丙角減半周得餘外角一百二十度半之六十度查其切¶
線一七三二○五以較(三/)因之總(五/)除之得一○三九二三查¶
切線表得其度為四十六度六分○八秒為半較角¶
<pb:KR3f0026_WYG_017-33a>¶
以半較角減半外角六十度餘一十三度五十三分五十二秒¶
為丙甲戊角¶
表説甲角十三度五十四分是不用秒數也¶
次求戊甲邉¶
法以甲角之正弦(二四○/二○)為一率　丙戊邉(三七/一○)為二率　丙¶
角之正弦(八六六/○三)為三率　求得戊甲邉(一三三/七六)為四率¶
次戊甲丁三角形　有甲丁邉(一○○/○○○)　有先求到戊甲邉(一/三)¶
(三七/六)　有甲角(以求到戊甲丙角加引數丙乙三十度共得四/十三度五十四分弱為戊甲乙外角餘一百三)¶
<pb:KR3f0026_WYG_017-33b>¶
(十六度六分/强為甲丙角)¶
　先求丁角(即三十度/視差角)¶
法并(甲丁/戊甲)兩邉得總(一一三/三七六)為一率　又兩邉相減得較(八六/六二)¶
(四/)為二率　半外角得(二十一度五/十七分弱)之切線(四○三/○○)為三率¶
求得半較角切線(三○七/九○)為四率¶
查表得角(十七度六/分五十秒)以減半外角餘四度(五十分/一十秒)即丁角¶
　次求戊丁線(即表距日數實即嵗/輪心距地心之數)¶
法以丁角之正弦(八四/二六)為一率　戊甲邉(一三三/七六)為二率　甲¶
<pb:KR3f0026_WYG_017-34a>¶
角(用餘角四十三/度五十四分弱)正弦(六九三/三八)為三率　求得戊丁邉(二○○/一九○)¶
為四率¶
一系凡兩小輪有比例者俱可用簡法求角七政並同¶
一系凡三角形有一角在兩邉中者遇其邉有比例可用簡法¶
土星　自行輪半徑八七二一小均圏半徑二九○七　其比¶
　例為三與一　其總為四　其較為二　總與較之比例為¶
　折半簡法(但以半外角之切線/折半即得半較角)¶
木星　自行輪半徑七一五五　小均圏半徑二八三五　其¶
<pb:KR3f0026_WYG_017-34b>¶
　比例亦為三與一(法同土星/)¶
金星　自行輪半徑二四○六　小均半徑八○二　其比例¶
　為三與一(法同土木/)¶
水星　地谷宻測自行輪半徑六八二二　小均輪一一三七¶
　其比例為六與一　總為七較為五　法用五因七除¶
　多禄某舊法自行輪九四七九　小均輪一五八○　其比¶
　例為六與一而强¶
太隂　本輪半徑(八千/七百)三平分之二為新本輪半徑(五千/八百)一為¶
<pb:KR3f0026_WYG_017-35a>¶
　均輪半徑(二千/九百)其比例為二與一其縂為三其較為一法用¶
　三為法以除半外角切線得半較角¶
　朔望次輪半徑二千一百七十舊為二千三百一十此朔望¶
　輪地谷轉用於地心之上¶
　太隂朔望次輪全徑四千三百四十以全加於本輪半徑則¶
　一萬三千○四十故兩弦之加減至七度四十分　然以比¶
　五星嵗輪則太隂最少¶
太陽　兩心差三五八四　折半一七九二¶
<pb:KR3f0026_WYG_017-35b>¶
　王寅旭法兩心差三八八三八八收作三五八四　小均輪¶
　半徑為兩心差四之一　第一均輪半徑為兩心差四之三¶
　兩均輪之比例為三與一　其總四其較二亦折半比例也¶
　與土木金三星並同¶
　加減差圖説以兩心差折半作角盖謂此也¶
兩均輪比例¶
　求七政各小輪半徑法具厯書今只定其大小之比例¶
兩心差火星最大為一萬八千五百竒　次土星一萬一千六¶
<pb:KR3f0026_WYG_017-36a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_017-36b>¶
百竒　又次木星○萬九千九百九十　又次太隂八千七百¶
又次水星七千八百五十　太陽數少三千五百八十四　金¶
星更少只三千二百○六¶
上三星軌跡成繞日圓象¶
五星本天並以地為心與日月同至若嵗輪(即古法遲/留逆伏之)¶
(叚/日)則惟金水二星繞太陽左右而行其嵗輪直以日為¶
心土木火三星則不然並以本天上平行度為嵗輪心¶
(金水以太陽為嵗輪心亦以/二星之平行與太陽同度也)然其軌跡所到並於太陽¶
<pb:KR3f0026_WYG_017-37a>¶
有一定之距故又成繞日左行之圓象西人所立新圖¶
不用九重天而五星並以太陽為心盖以此也然金水¶
嵗輪繞日其度右移上三星(土木/火)軌跡其度左轉若嵗¶
輪則仍右移耳¶
七政前均簡法(訂火緯表説/因及七政)¶
西法用表如古法之用立成不得其列表之根表或筆¶
誤無從訂改矣故有表説以發明之然或表説所用之¶
數有與表中互異者則是作表者一人作表説者又一¶
<pb:KR3f0026_WYG_017-37b>¶
人也余因查火星之表而為之推演然後知立表之法¶
甚簡洵乎此心此理不以東海西海而殊¶
　¶
　¶
　¶
　¶
　¶
　厯算全書巻十七¶
