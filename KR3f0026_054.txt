# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:10.546283
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷四十一
<pb:KR3f0026_WYG_054-1a>¶
欽定四庫全書¶
　厯算全書卷四十一¶
　　　　　　　　　　　　　宣城梅文鼎撰¶
　方程論卷二¶
　　極數¶
吾論方程至和較之雜之變盡矣雖然不知帶分疊脚¶
　重審之法無以窮其致故極數次之¶
　極數有三一帶分二疊脚三重審皆不離乎和較之四術¶
<pb:KR3f0026_WYG_054-1b>¶
　　帶分方程例¶
法曰視原問中有云㡬分之㡬者則以分母通其全數¶
　而列之或云有物㡬數又㡬分之㡬者以分母通其¶
　全數而納其子如法列位遍乗減併以求一法一實¶
　既得法以除實而得者即所求物之一分也以所得¶
　一分之數分母乗之則為物之全數矣¶
　或云㡬分之㡬又㡬分之㡬者以兩分母相乗為全¶
　數而列之又以兩分母互乗其子為所用之分而列¶
<pb:KR3f0026_WYG_054-2a>¶
　之所用之分同在一行者併而列之分用于兩行者¶
　不併也併之而所用之分反大於全數者以全¶
　數除之命為幾全數又幾分之幾其入算乗除¶
　仍用所併之分得數後則只以全數之分乗之為全¶
　數(以上兩法皆化整為零乗除/竟用零分故先得一分之數)¶
又法¶
　凡較數有以此之全數當彼之㡬分之㡬者則通其¶
　一行之内皆以分母乗之而後列焉則其所得即為¶
<pb:KR3f0026_WYG_054-2b>¶
　全數而非其一分也(如云乙得甲三分之二則以分/母三乗乙全數得全乙者三乗)¶
　(甲之二分得六分是為全甲者二則以三乙當二甲/而列之驟視之如倒列其子母其實皆全數耳)¶
　若有正負之數亦以分母乗而列之(亦全數非零分/也是為以零變)¶
　(整與化整為零之法不同故徑得其/全數所用乗除皆整數非分故也)得即為整(其所/用分)¶
　(母只在本一行中如一物有兩分母又/分用于各行則各以其行中分母為用)凡和數中有¶
　一位帶分而餘只全數者亦可以分母通乗而列之¶
　其所得亦為全數而非分(如甲三乙二又三之一共/十六則以分母三乗甲得)¶
　(九乗一二得六乗乙之一得三亦整一也併得整七/乗共十六得四十八是為甲九乙七共四十八變零)¶
<pb:KR3f0026_WYG_054-3a>¶
　(為整徑以整數乗/除所得即為整數)¶
又法¶
　凡帶分之法或化整為零或變零為整取其畫一也¶
　此外又有雜用零整之法亦所當知(如行中有幾位/或原帶有零分)¶
　(者以化整為零法列之其原未帶分者只以整數列/之但乗除得數後整列者所得即為整數零分列者)¶
　(所得只為零分之數仍/須以分母乗之為全數)¶
又法¶
　視所帶之分有可以分母除之而盡者則以所除分¶
<pb:KR3f0026_WYG_054-3b>¶
　秒附于整數而列之則其乗除後得數亦為所求之¶
　全數(若分母除其子不能/盡者則不用此法)¶
今有甲字庫貯金丁字庫貯銀各不知總但云取甲四¶
　之三加丁五之二則一百一十萬若以甲加丁之倍¶
　數則四百四十萬問各若干¶
　畣曰甲庫金四十萬　丁庫銀二百萬¶
法以分子甲之三分丁之二分列右¶
　以分母四通甲整一得四分以分母五通丁整二得¶
<pb:KR3f0026_WYG_054-4a>¶
　十分列左¶
　¶
　¶
　依和數法互乗對減餘丁之分二十二為法餘八百¶
　八十萬為實¶
法除實得四十萬為丁之一分以丁之分母五乗丁之¶
　一分得二百萬為丁庫銀數　乃以丁庫數倍之得¶
　四百萬減四百四十萬餘四十萬為甲庫金數¶
<pb:KR3f0026_WYG_054-4b>¶
　　此化整從零法也(原列零分故得/亦零分之數)¶
又法以丁分母五互甲之三得十五以甲分母四互丁¶
　之二得八列右乂以兩分母(五/四)相乗得二十為甲丁¶
　共母以乗一甲得二十乗倍丁得四十列左　乃以¶
　甲丁共母乗一百一十萬得二千二百萬列右乗四¶
　百四十萬得八千八百萬列左(分母相乗為母母互/乗子只是通分之法)¶
　(妙在以分共母乗其和數而零/數皆為整用矣此用法之妙)¶
上　　　中　　　下¶
<pb:KR3f0026_WYG_054-5a>¶
　¶
　¶
　依法乗減餘丁四百四十為法　八億八千萬為實¶
　以法除實得二百萬為丁數以丁四十計八千萬減八千¶
　八百萬餘八百萬以甲二十除之得四十萬為甲數¶
　　此變零為整法也(原列整數故所/得即為整數)¶
又法以甲分母四除之三得七分五秒以丁分母五除¶
　之二得四分列之則其餘數皆不變¶
<pb:KR3f0026_WYG_054-5b>¶
　¶
　¶
　左甲一乗右行皆如原數　右甲○七分五秒乗左¶
　行各得四分之三甲各○七分五秒盡減　丁餘一¶
　一(上一整數下一一/分乃十分之一)為法共數減餘二百二十萬為¶
　實　法除實得二百萬為丁數　以丁數倍之減共¶
　數餘四十萬即為甲數¶
　　此除零附整法也(零分既除為分秒則乗除之際/皆以整數為主故所得亦即為)¶
<pb:KR3f0026_WYG_054-6a>¶
　　(整/數)¶
今有甲乙二數不知總但云取乙五之三又取乙四之¶
　一以益甲則甲之數倍取甲三之二又取甲七之二¶
　以與乙較則乙多數二百四十問甲乙本數各㡬何¶
　畣曰甲本數一千○七十一　乙本數一千二百六¶
　十¶
法以較數帶分取之　本二色也却有三位以分母通¶
　之仍二位也　先以乙分母(五/四)相乗得二十以當乙¶
<pb:KR3f0026_WYG_054-6b>¶
　之全數　又以分母五互乗分子一得五以分母四¶
　互乗分子三得十二併之得十七以當乙所益甲之¶
　分　是為乙二十分之十七以益甲也¶
　次以甲分母(三/七)相乗得二十一以當甲之全數　又¶
　以分母三互乗分子二得六以分母七互乗分子二¶
　得十四併之共二十以當甲所與乙較之分　是為¶
　甲二十一分之二十以與乙較也¶
　于是分正負列位¶
<pb:KR3f0026_WYG_054-7a>¶
　¶
　¶
　依較數法乗減　乙餘八十分為法　負數無減就¶
　以五千○四十為實　法除實得六十三為乙之一¶
　分　以乙全分二十乗之得一千二百六十為乙本¶
　數　乙本數同減負二百四十餘一千○二十即甲¶
　與乙較之分也以左行甲之二十分除之得五十一¶
　為甲之一分以甲全分二十一乗之得一千○七十¶
<pb:KR3f0026_WYG_054-7b>¶
　一為甲本數¶
　乃細攷之　置乙本數(三/)因(五/)除之得七百五十六¶
　為五之三　又置一本數(四/)除之得三百一十五為¶
　四之一　併兩數共一千○七十一則與甲數同故¶
　以此益甲而甲倍也　置甲本數(二/)因(三/)除之得七¶
　百一十四為三之二　又置甲本數(二/)因(七/)除之得¶
　三百○六為七之二　併兩數共一千○二十以此¶
　較乙則不及二百四十¶
<pb:KR3f0026_WYG_054-8a>¶
　此只是以乙之分與甲較又以甲之分與乙較也末¶
　卷所列諸率則是以乙之分益甲而轉與乙所存之¶
　分相較又以甲之分益乙而轉與甲所存之數相較¶
　故自不同合而觀之則見¶
今有寳泉寳源二局鑄錢不知總但云取寳源五之四¶
　又四之三以益寳泉則寳泉之數倍　若取寳泉三¶
　之二以與寳源較則多于寳源四十二貫¶
　畣曰寳泉原數一千九百五十三貫　寳源原數一¶
<pb:KR3f0026_WYG_054-8b>¶
　千二百六十貫¶
法先以寳源分母(五/四)相乗得二十分為全數　又以分¶
　母五互乗分子(三/)得十五分母(四/)互乗分子(四/)得十¶
　六併之共三十一分為寳源所以益寳泉之分　全¶
　數二十分所用以益寳泉者反有三十一分是為以¶
　寳源全數又二十分之十一以益寳泉也　其寳泉¶
　只一分母故不用乗併¶
　乃列位¶
<pb:KR3f0026_WYG_054-9a>¶
　¶
　¶
　如法乗減　中位餘二分為法　下位餘一百二十¶
　六貫為實¶
法除實得六十三貫為寳源局二十分之一分　以分¶
　母二十乗之得一千二百六十貫為寳源數　以寳¶
　源數異加正四十二貫共一千三百○二貫即寳泉¶
　局三分之二也于是以分子之二除以分母三乗得¶
<pb:KR3f0026_WYG_054-9b>¶
　一千九百五十三貫為寶泉數(置寳源數四因五除/之得一千○八為五)¶
　(分之四又置寶源數三因四除之得九百四十五為/四之三併兩數亦恰得一千九百五十三貫如寳泉)¶
　(數以加寳泉是/為寶泉者倍也)¶
論曰乗得數後寶泉分數同惟右行之寳源多于左行¶
　者二分而遂能與寳泉等若左行之寳源少此二分¶
　而其少于寳泉者遂一百二十六貫然則此一百二¶
　十六貫者正是寳源之二分矣(知分數即知全數/知寳源即知寳泉)¶
　此二則皆化整為零而分母不同也¶
<pb:KR3f0026_WYG_054-10a>¶
今有貨泉刀貝四種之幣各不知數但云泉八之一兼¶
　刀布七之二則如貨數也　若刀布七之三兼貝六¶
　之四則其數如泉也若貝六之五又外加數八千九¶
　百七十則如刀布也　若貨數自加九之一則其數¶
　如貝也問本數各㡬何¶
　畣曰貨五千一百三十　泉九千六百八十¶
　刀布一萬三千七百二十　貝五千七百¶
法以各分母通其原數然後以正負列之　貨分母九¶
<pb:KR3f0026_WYG_054-10b>¶
　　泉分母八　刀布分母七　貝分母六　(丁行貨/合數一)¶
　(又九分之一共十是為九分/之十凡全數帯分者準此)¶
　¶
　¶
　¶
　¶
　先以甲行貨正九分為法徧乗丁行得數　又以丁¶
　行貨負十分為法徧乗甲行得數(因首位異名故變/一行以相從而以)¶
<pb:KR3f0026_WYG_054-11a>¶
　(丁從/甲)乃以甲丁兩行得數相減　貨同減盡　甲行¶
　泉負十分刀布負二十分皆無對不減　丁行貝負¶
　五十四分亦無對不減　下適足無乗無減仍為適¶
　足¶
　乃以泉刀同名在甲行者為一類　貝同名在丁行¶
　者為一類分正負重列而求之(丁行之負甲/行之正也)¶
因餘行已無貨位當以泉為乗法尋乙行中有泉徑用¶
　與減餘相對¶
<pb:KR3f0026_WYG_054-11b>¶
　¶
　¶
　如法徧乗得數乃相減併　泉同減盡　刀布異併¶
　得(正/)一百九十分　貝同減餘負三百九十二分¶
　以減餘為主命其正負而重列之¶
因餘行又已無泉當以刀布為乗法尋丙行有刀布徑¶
　用與減餘相對¶
上　　　　　　中　　　　　　下¶
<pb:KR3f0026_WYG_054-12a>¶
　¶
　¶
　如法徧乗得數　刀布同減盡貝同減餘一千七百¶
　九十四分為法正一百七十萬四千三百無減就為¶
　實　法除實得九百五十為負之一分　以丙行貝¶
　之五分該四千七百五十異加正八千九百七十共¶
　一萬三千七百二十為刀布原數　以刀布分母七¶
　除原數得一千九百六十為刀布之一分　以刀布¶
<pb:KR3f0026_WYG_054-12b>¶
　之三分該五千八百八十貝之四分該三千八百併¶
　之得九千六百八十為泉數(用乙/行也)以泉分母八除泉¶
　數得一千二百一十為泉之一分　以泉之一分加¶
　刀布之二分三千九百二十共五千一百三十為貨數¶
　(用甲/行也)以貨分母九除貨數得五百七十為貨之一分¶
　　以貨數加一分共五千七百為貝數(用丁/行也)¶
甲丁兩行乗減論曰既互乗則甲丁之貨等而甲行之¶
　泉若刀布及丁行之貝又各與其首位之貨等則甲¶
<pb:KR3f0026_WYG_054-13a>¶
　之泉若刀布必與丁之貝等也故對減去貨而徑以¶
　甲之泉若刀布與丁之貝分正負而命之適足也¶
　此即西學中比例之理然方程中自有之且簡快如¶
　此¶
乙行減併論曰左右兩行之正負皆適足若于右正數¶
　内減左正右負數内減左負其所餘者亦必適足也¶
　今右正内既減去同名之泉右負内又減去同名之¶
　貝而左負内有刀布不與右同名不能相減故反用¶
<pb:KR3f0026_WYG_054-13b>¶
　以加加則正數多正數多則負數少而其數亦必適¶
　足矣¶
又論曰隔行之異名乃同名也今兩行之正與負既皆¶
　適足若以左之正(泉/)益右之負(貝/)而共為負以左之¶
　負(刀布/貝)益右之正(泉刀/布)而共為正則亦適足也于是¶
　以兩者(右泉刀布左刀布貝為/一類左泉右貝為一類)對減其相同之物(泉/各)¶
　(減八十分貝/各減四十分)則其所餘之物必亦適足也(左右刀布/為正右貝)¶
　(減餘/為負)¶
<pb:KR3f0026_WYG_054-14a>¶
又論曰右行刀布正數也正多于負之數也左行刀布¶
　負數也正少于負之數也合此二數則是右正之多¶
　于左正者此兩行之刀布也然刀布之數右正雖多¶
　于左正而貝之數右負亦多于左負故兩行皆適足¶
　也然則右正之所多與右負之所多亦必相當適足¶
　矣¶
丙行乗減論曰刀布本同惟右之貝多于左右之貝多¶
　則左之貝少左之貝少則刀布多矣然則左之刀布¶
<pb:KR3f0026_WYG_054-14b>¶
　布獨有盈數者正是此相差之貝也¶
　　此亦化整為零而又有整帯零(四色有空/之例也)¶
問品官月俸六品為五品八之五七品為六品四之三¶
　八品為七品十五之十三九品為七品十五之十一¶
　倍九品加八品六品七品各一則如五品之倍數而¶
　多三石各若干¶
法以分母各通其原數而正負列之　五品通為八¶
　六品通為四　七品通為十五　八品九品以全數¶
<pb:KR3f0026_WYG_054-15a>¶
　原無分母故也(五品倍則/為十六)¶
　¶
　¶
　¶
　¶
　¶
　先以甲行五品十六分遍乗乙行五品六品得數(餘/空)¶
　(位無/乗)　次以乙行五品五分遍乗甲行得數　乃對¶
<pb:KR3f0026_WYG_054-15b>¶
　減　五品各八十分同名對減盡　六品同名對減¶
　餘四十四分乙行之負物也為乙類¶
　七品八品九品并禄米較數皆無對不減皆甲行之負¶
　物負數也為一類　分正負列之與丙行相對¶
　¶
　¶
　如法以減餘六品分遍乗丙行六品七品分得數(餘/空)¶
　(無/乗)¶
<pb:KR3f0026_WYG_054-16a>¶
　又以丙行六品分遍乗減餘得數　乃以對減　六¶
　品得數各一百三十二分同名減盡　七品同名減¶
　餘四百三十五分丙行之負物也自為一類　其餘¶
　三位無減皆減餘之負物負數也共為一類　分正¶
　負列之與丁行相對¶
　又因丁戊兩行皆有七品是多一算也乃更置之以¶
　八品列首位¶
上　　　　　中　　　　下¶
<pb:KR3f0026_WYG_054-16b>¶
　¶
　¶
　如法以丁行八品負一遍乗減餘皆如故(首行同名/故兩行之)¶
　(正負亦/皆不變)又以減餘八品負十五分遍乗丁行八品七¶
　品得數　乃對減　八品同減盡　七品同減餘二¶
　百四十分右行之正物也為一類　九品三十無減¶
　　禄米四十五石亦無減皆右行之負物負數也同¶
　名共為一類　乃分正負重列之與戊行相對¶
<pb:KR3f0026_WYG_054-17a>¶
　¶
　¶
　如法以左右七品分互遍乗得數(首行同名故兩行/之正負皆不變)¶
　　七品同減盡　九品同減餘九十為法　祿米四¶
　百九十五石無減就為實　法除實得五石五斗為¶
　九品月俸　置九品俸以相當之七品之十一分除¶
　之得五斗為七品月俸十五分之一而以與八品相¶
　當之十三乗之得六石五斗為八品月俸　又以七¶
<pb:KR3f0026_WYG_054-17b>¶
　品之分母十五乗其一分得七石五斗為七品月俸¶
　　又置七品俸以相當之六品之三分除之得二石¶
　五斗為六品四之一而以其分母四乗之得十石為¶
　六品月俸　置六品俸以相當之五品之五分除之¶
　得二石為五品八之一而以其分母八乗之得十六¶
　石為五品月俸¶
　　計開　五品毎月十六石　六品毎月十石　七¶
　　品毎月七石五斗　八品毎月六石五斗　九品¶
<pb:KR3f0026_WYG_054-18a>¶
　　毎月五石五斗¶
論曰此所列有二種　六品通為四分者問原云四之¶
　三是可以四分者也七品通為十五分者原云十五¶
　之十三之十一是可以十五分者也五品通為十六¶
　分者原云八之五是可以八分者也又倍之而十六¶
　則為八分者二矣此皆以分立算化整從零之法也¶
　　八品則只是原數九品亦是原數而又有倍數然¶
　只是原數之倍非如五品倍其分也此兩者皆不用¶
<pb:KR3f0026_WYG_054-18b>¶
　分只用整　合而言之乃零整雜用之法也　零與¶
　整雜似不倫矣然乗除得數則同　但用分者所得¶
　數亦為一分之數故必以分母乗之乃合原數而其¶
　原不用分者得即原數更不湏乗能知此理則用分¶
　無誤矣¶
甲乙兩行論曰兩行正數内五品本同而甲有負多于¶
　正之較乙則無有是此較數乃甲負多于乙負之較¶
　也于是以兩負相減以去其同之分而觀其所不同¶
<pb:KR3f0026_WYG_054-19a>¶
　之處則甲有諸品而乙惟六品之減餘然則甲負之¶
　獨多此較者乃甲諸品多于乙六品減餘之較矣¶
丙行乗減論曰兩得數對減而六品減盡是其數同也¶
　其與六品為正負者又減去相同之七品分而左仍¶
　餘七品之餘分右仍餘諸品之全分則是兩行諸數¶
　皆同而惟此二者有差也然則右之獨有盈于六品¶
　之較者正此二者之差數也¶
丁行論曰兩行對減而于負數内減去相同之八品惟¶
<pb:KR3f0026_WYG_054-19b>¶
　餘九品于正數内減去相同之七品分惟餘七品之¶
　餘分然則右行負數獨有盈于正數者正是右行九¶
　品與其七品餘分之較也何也與之對減者乃左行¶
　適足之數故于較數無闗也(重列三/次皆然)¶
戊行論曰右行内減去左行適足數惟餘九品數則其¶
　下盈數必所餘九品之數也　此條逓減歸一其理¶
　較明學者翫之¶
　　此零整雜列也亦五色方程有空例也有減無併¶
<pb:KR3f0026_WYG_054-20a>¶
　　可悟偶加竒減之非¶
問有物一百七十四以三人分之乙所分如甲七之三¶
　仍不足單六丙所分如乙七之三而多二數各幾何¶
　畣曰甲數一百一十二　乙數四十二　丙數二十¶
　　(甲數三因七除得四十八多于乙數六/乙數三因七除之得十八少于丙數二)¶
法列位　以甲乙分母七化整為零　丙無分仍用整¶
　¶
　¶
<pb:KR3f0026_WYG_054-20b>¶
(○/)　　　乙之三分(正/)　丙一(負/)負二(此行無甲數存與減餘重列/)¶
　此三色有空先以和較雜法用兩行甲互遍乗之¶
　和數甲全分七乗較行得數(依其/正負)以較數甲正三分¶
　乗和行得數(從乗法皆/命為正)　甲各二十一分同減盡¶
　乙異併七十分(正/)丙三無減(正/)下數同減餘四百八¶
　十(正/)皆同名不分正負以和數重列與第三行較數¶
　求之¶
上　　　　　　中　　　下¶
<pb:KR3f0026_WYG_054-21a>¶
　¶
　¶
　如法互乗減併　乙同減盡　丙異併七十九為法¶
　　下數異併一千五百八十為實　法除實得二十¶
　為丙數　丙數同減負二得一十八為乙七之三乃¶
　以三分除之得六為乙七之一以分母七乗之得四¶
　十二為乙數　乙數異加正六共四十八當甲七之¶
　三乃以三分除之得十六為甲七之一以甲分母七¶
<pb:KR3f0026_WYG_054-21b>¶
　乗之得一百一十二為甲數　此亦零整雜用之法¶
　也¶
若依變零從整法則以分子母倒位列之其正負以分¶
　母乗之乃與和數列而求之¶
論曰倒位何也非倒位也分母遍乗則然也以分母七¶
　乗子三而皆七之則為三分者七為三分七是為全¶
　全數者三矣而其所當者全數也七之則為全數者¶
　七矣是乙以全數當甲七之三者七乗之則七乙當¶
<pb:KR3f0026_WYG_054-22a>¶
　三甲也故如倒位然皆全數也非分也故非倒位¶
　正負亦分母乗何也乙一當甲七之三而少六則七¶
　乙當三甲而共少七个六為四十二也丙一當乙七¶
　之三而多二則七丙當三乙而共多七个二為十四也¶
　¶
　¶
　¶
　¶
<pb:KR3f0026_WYG_054-22b>¶
　如法以前兩行遍乗減併又重列之與第三行遍乗¶
　減併　乙減盡丙異併七十九為法　下數異併一¶
　千五百八十為實　法除實得二十為丙數¶
　七因丙數得一百四十同減負十四餘一百二十六¶
　以乙三除之得四十二為乙數¶
　七因乙數得二百九十四異加正四十二共三百三¶
　十六以甲三除之得一百一十二為甲數¶
　　此變零從整而分母同者也亦有分母不同但取¶
<pb:KR3f0026_WYG_054-23a>¶
　　其本一行中所用之分母遍乗本行以為用不必¶
　　齊同如後條¶
問有數不知總以三人分之亦不知各所分之數但云¶
　甲如乙丙共數二之一乙如甲丙三之二丙如甲乙¶
　四之三而不足四又四分之一總數分數各幾何¶
　畣曰總數十五　甲五　乙六　丙四　乙丙共十¶
　其二之一則五如甲　甲丙共九其三之二則六如¶
　乙　甲乙共十一其四之三則八义四之一以丙相¶
<pb:KR3f0026_WYG_054-23b>¶
　較不足四又四之一也¶
法曰此各行分母不同(如甲有三之二又有四之三乙/有二之一又有四之三丙有二)¶
　(之一又有三之/二皆有兩分母)宜用變零從整之法以不同同之(用/分)¶
　(則不同變而用整/則不同而同矣)以分母各遍乗其本行而列之¶
　右行分母二　中行三左行四¶
<pb:KR3f0026_WYG_054-24a>¶
　如法互乗減併以三色較數變為二色而重列之(雖/減)¶
　(併不同皆仍為/較數不變宜翫)¶
　¶
　¶
　如法互乗　乙同減盡　丙同減餘負三十四為法¶
　　正一百三十六無減就為實　法除實得四為丙¶
　數　六乗丙數得二十四以相當適足之四乙除之¶
　得六為乙數　以原列右行乙丙各一共十以相當¶
<pb:KR3f0026_WYG_054-24b>¶
　適足之甲二除之得五為甲數¶
論曰甲為乙丙二之一則是二甲當一乙一丙也皆二¶
　因之也　乙為甲丙三之二則是三乙當二甲二丙¶
　也皆三因之也　丙為甲乙四之三而不足四又四¶
　之一則是四丙以當三甲三乙而不足十七也皆四¶
　因之也(甲乙丙各有兩分母若化整為零當以分母矣/相乗為原數母互乗子為所用之分殊多事)¶
　二因甲得二二因乙丙二之一得乙丙各一¶
　三因乙得三三因甲丙三之二得甲丙各二¶
<pb:KR3f0026_WYG_054-25a>¶
　四因丙得四四因甲乙四之三得甲乙各三四因正¶
　四又四之一得正十七(以一丙與甲乙四之三較不/足四又四之一若以四丙與)¶
　(四个甲乙四之三較亦不足四/个四又四个四之一是為十七)¶
問有數九百六十以四人差等分之乙與甲如二與八¶
　丙與乙如三與七丁與丙如四與六各幾何¶
　畣曰甲六百七十二　乙一百六十八　丙七十二¶
　　丁四十八¶
法以共數命為和相當數命為較依和較襍法列之¶
<pb:KR3f0026_WYG_054-25b>¶
　乙二而甲八是乙得甲八之二故八乙可當二甲也¶
　丙三而乙七是丙得乙七之三故七丙可當三乙也¶
　丁四而丙六是丁得丙六之四故六丁可當四丙也¶
　(推此知二八三七四六各/種差分皆可以方程御之)¶
<pb:KR3f0026_WYG_054-26a>¶
　首次兩行如法互乗減併訖重列之取出第三行與¶
　之為耦¶
　¶
　¶
　如法減併訖又重列之(兩次減餘皆和數/可見立負之非)¶
　又取末行與之為耦而列之¶
　¶
　¶
<pb:KR3f0026_WYG_054-26b>¶
　如法乗　丙減盡　丁併得四百八十為法　正二¶
　萬三千○四十無減就為實　法除實得四十八為¶
　丁數　六因丁數得二百八十八以相當之四丙除¶
　之得七十二為丙數　七因丙數得五百○四以相¶
　當之三乙除之得一百六十八為乙數　八因乙數¶
　得一千三百四十四以相當之二甲除之得六百七¶
　十二為甲數¶
試以甲併乙共八百四十以八因之得甲數若二因亦¶
<pb:KR3f0026_WYG_054-27a>¶
　得乙數是乙數甲二八差分也　試以丙併乙共二¶
　百四十以七因之得乙數若三因亦得丙數是丙與¶
　乙三七差分也　併丙丁共一百二十以六因之得¶
　丙數若四因亦得丁數是丁與丙四六差分也¶
又試以八除甲數得八十四以二除乙數亦得八十四¶
　若以八十四除甲數必得八以八十四除乙數必得¶
　二也　又試以七除乙數以三除丙數皆得二十四¶
　若以二十四除乙數必得七除丙數必得三也　以¶
<pb:KR3f0026_WYG_054-27b>¶
　六除丙數以四除丁數皆得十二若以十二除丙數¶
　必得六除丁數必得四也¶
問有數七百四十一以四人分之乙于甲為三之二丙¶
　于乙為五之三丁于丙為七之五各㡬何¶
　畣曰甲三百一十五　乙二百一十　丙一百二十¶
　六　丁九十¶
法曰乙得甲三之二是三乙當二甲也丙得乙五之三¶
　是五丙當三乙也丁得丙七之五是七丁當五丙也¶
<pb:KR3f0026_WYG_054-28a>¶
　故皆命以適足而列之¶
　¶
　¶
　¶
　¶
　先以孟仲兩行如法互乗減併訖列其餘數取出叔行相對¶
　¶
　¶
<pb:KR3f0026_WYG_054-28b>¶
　如法減併又列其餘與季行相較¶
　¶
　¶
　如法減併　丁二百四十七為法　正二萬二千二¶
　百三十為實　法除實得九十為丁數¶
　七因丁數五除之得一百二十六為丙數　五因¶
　丙數三除之得二百一十為乙數　三因乙數二除¶
　之得三百一十五為甲數¶
<pb:KR3f0026_WYG_054-29a>¶
問有數七百四十一以四人分之乙如甲三之二丙如¶
　甲五之二丁如甲七之二各幾何¶
　因前問中有疉數故作此問以互明之¶
　乙三當甲二而丙五又當乙三是丙五亦當甲二也¶
　丙五當甲二而丁七又當丙五是丁七亦當甲二也¶
　(又丁七亦當乙三今/云兩者以甲為主也)¶
　在西法謂之連比例¶
上　　　　　　中　　　　下¶
<pb:KR3f0026_WYG_054-29b>¶
　¶
　¶
　¶
　¶
　首行互乗次行如故　次行乗首行皆二之甲減盡¶
　　乙異併得五(正/)丙二(正/)丁二(正/)正一千四百八十¶
　二皆無減(皆仍為和同名/在一行故也)¶
　次行乗三行因兩首位同不用乗竟以對減　甲減¶
<pb:KR3f0026_WYG_054-30a>¶
　盡乙三(次行/負也)丙五(三行/負也)皆無減命為正負適足(同名在兩行/故為較數)¶
　三行末行首位亦同亦徑減　甲減盡　乙空　丙¶
　五(三行/負也)丁七(末行/負也)皆亦無減命為正負適足(亦同名/在兩行)¶
　乃以減餘重列之如三色有空之法¶
　¶
　¶
　¶
　¶
<pb:KR3f0026_WYG_054-30b>¶
　如法減併得二百四十七為法二萬二千二百三十¶
　為實　法除實得丁數以次求得甲乙丙數皆如前¶
　問之數¶
問有米三百八十五石五斗二升令二等人户以四六¶
　差分出之甲上等二十六户乙下等四十户下户出¶
　率則如上户六之四¶
　畣曰上户各七百三斗二升　二十六户共一百九¶
　十石○三斗二升　下户各四石八斗八升　四十¶
<pb:KR3f0026_WYG_054-31a>¶
　户共一百九十五石二斗¶
法以和較列位¶
　¶
　¶
　如法互乗得四　甲同減盡　乙異併三百一十六¶
　户為法　米一千五百四十二石○八升無減就為¶
　實　法除實得四石八斗八升為下等戸則例　以¶
　下等六户乗其則例得二十九石二斗八升以相當¶
<pb:KR3f0026_WYG_054-31b>¶
　之上等四户除之得七石三斗二升為上等户則例¶
問有米三百一十七石給與四色人户甲二十户乙三¶
　十户丙四十户丁五十户丁每户如丙户七之三丙¶
　每户如乙户六之四乙毎户如甲户八之二各幾何¶
　畣曰甲每户八石四斗　二十户共一百六十八石¶
　　　乙每户二石一斗　三十户共六十三石¶
　　　丙每户一石四斗　四十户共五十六石¶
　　　丁每户六斗　　　五十户共三十石¶
<pb:KR3f0026_WYG_054-32a>¶
法列位¶
　¶
　¶
　¶
　¶
　首行甲二十户十倍於次行甲正二但以首行甲退¶
　一位作二則齊同矣甲退十為單其下各位皆退十¶
　為單即如互遍乗而可以對減矣¶
<pb:KR3f0026_WYG_054-32b>¶
　乃以減併之餘重與第三行列之¶
　¶
　¶
　又以減併之餘重與第四行列之¶
　¶
　¶
　依法求得六百三十四為法　三百八十石○四斗¶
　為實　法除實得六斗為丁户則例　七因丁則得¶
<pb:KR3f0026_WYG_054-33a>¶
　四石二斗丙三除之得一石四斗為丙則　六因丙¶
　則四除之得二石一斗為乙則　四因乙則得八石¶
　四斗為甲則¶
　(此條有省算/法說見後卷)¶
　　此上數條皆變零從整法也¶
　有兩數相較而為十之八十之七者即非二八三七¶
　差分也有二例見末卷¶
　瓔珞方程例¶
<pb:KR3f0026_WYG_054-33b>¶
瓔珞者言其聨綴而垂象瓔珞也謂之疉脚¶
凡算方程皆以多色逓減至一法一實以先知一色之¶
　數然此所先求之一色却原帶有不同之數則法一¶
　而實非一故以一總法而除多實非疉脚之法不可¶
　也(亦有以下為法上為實者則實一而法有/多名在合問者之所求而定之詳刋誤條)¶
今有大江南北兩處糧艘載米不同因氷程逺近給耗¶
　米亦不等但云南船三隻北船兩隻共運米一千九¶
　百七十石外給耗米共六百六十八石又南船一隻¶
<pb:KR3f0026_WYG_054-34a>¶
　北船四隻共運米一千九百九十石外給耗米五百¶
　五十六石問各船正耗米數以便稽核¶
　畣曰北船每隻正運米四百石　給耗米一百石¶
　　共正耗米五百石　每正米一石耗米二斗五升¶
　　南船每隻正運米三百九十石　給耗米一百五¶
　　十六石　共正耗米五百四十六石¶
　　每正米一石給耗米四斗¶
法各列位¶
<pb:KR3f0026_WYG_054-34b>¶
　¶
　¶
　¶
　先以左行南船一遍乗右行各得原數¶
　次以右行南船三遍乗左行得數　南船三與右減¶
　盡　北船十二減去右二餘十隻為總法¶
　正運米五千九百七十石減去右一千九百七十石¶
　餘四千石為運米實¶
<pb:KR3f0026_WYG_054-35a>¶
　耗米一千六百六十八石減去六百六十八石餘一¶
　千石為耗米實¶
　以總法除正運米實得四百石為北船每隻運數¶
　以總法除耗米實得一百石為北船每隻耗米數(總/計)¶
　(正耗得北船毎/隻米五百石)¶
　任于左行總運米一千九百九十石内減北船四隻¶
　該運米一千六百石餘三百九十石為南船一隻運¶
　數(一故不除運或于右行運一千九百七十石内減/北船二隻  八百石餘一千一百七十石以南船)¶
<pb:KR3f0026_WYG_054-35b>¶
　(三隻除之亦得/三百九十石)¶
　于左行總耗米五百五十六名内減北船四隻該耗¶
　四百石餘一百五十六石為南船一隻運數(或于右/行耗六)¶
　(百六十八石内減北船二隻耗二百石餘四百六十/八石以南船三隻除之亦得一百五十六石)總¶
　計正耗得南船每隻米五百四十六石¶
　以北船四百石除其耗米一百石得每石給耗米二¶
　斗五升以南船三百九十石除其耗米一百五十六¶
　石得每石給耗四斗¶
<pb:KR3f0026_WYG_054-36a>¶
　　此問每船米數故以船為法米為實¶
若問每米一萬石該用幾船則以減餘船十隻用異乗¶
　同除以一萬乗得十萬為總船實　以運米減餘四¶
　千石為法　法除實得二十五為每運米一萬石用¶
　北船之數　于是任以右行北船二隻亦用異乗同¶
　除以一萬石乗之二十五船除之得八百石以減共¶
　米一千九百七十石餘一千一百七十石又用為法¶
　以右行原列南船三乗一萬石得三萬石為實法除¶
<pb:KR3f0026_WYG_054-36b>¶
　實得二十五隻又三十九分之二十五為每米一萬¶
　石用南船之數¶
若問耗米給過五千石該得幾船者則亦用異乘同除¶
　以五千石乘減餘十隻為北船實　以減餘耗米一¶
　千石為法除實得五十隻為每耗米五千石給北船¶
　之數　任以右行北船二隻五千石乘之五十隻除¶
　之得二百石以減共耗六百六十八石餘四百六十¶
　八石又用為法以原列南船三乘五千石為實法除實¶
<pb:KR3f0026_WYG_054-37a>¶
　得三十二隻又三十九分之二為每耗米五千石給南船¶
　之數¶
假如有南運艘二隻以比北三隻則南船運米不及北¶
　四百二十石其南船帶耗米反多于北一十二石若¶
　以南船三當北船五則南船運米不及北八百三十¶
　石其耗米亦不及北三十二石問各幾何¶
法以正負列位¶
上　　中　　　下¶
<pb:KR3f0026_WYG_054-37b>¶
　¶
　¶
　如法乗減餘北船一隻為總法¶
　運米同減餘四百石為運米實即為北船每隻運數¶
　(總法一故/不除下同)耗米異併得一百石為耗米實即為北船¶
　每隻耗數¶
　任以右行北船三乗其運數得一千二百石同減負¶
　四百二十石餘七百八十石以南船二除之得三百¶
<pb:KR3f0026_WYG_054-38a>¶
　九十石為南船運數¶
　以右行北船三乗其耗數得三百石異加正十二石¶
　共三百一十二石以南船二除之得一百五十六石¶
　為南船耗數¶
若問毎米一萬石須幾船運者則以減餘北船一以一¶
　萬石乘之為船實　以減餘四百石為運米法法除¶
　實得二十五隻為北船每運一萬石之數　又以一¶
　萬石任乗右行北船三以二十五隻除之得一千二¶
<pb:KR3f0026_WYG_054-38b>¶
　百石同減負四百二十石餘七百八十石又為法以¶
　一萬石乘南船二為實法除實得二十五隻又三十¶
　九分船之二十五為南船毎運一萬石之數¶
若問耗米五千石該給幾船者則亦以五千石乘減餘¶
　北船一隻為船實　以減餘一百石為耗米法法除¶
　實得五十隻為北船耗米五千石之船數　又以五¶
　千石乗右行北船三以五十隻除之得三百石異加¶
　正十二石共三百一十二石又為法以五千石乗南¶
<pb:KR3f0026_WYG_054-39a>¶
　船二為實實如法而一得三十二隻又三十九分船¶
　之二為南船耗米五千石之船數¶
　　此因耗米與正運不同故也若耗米亦以一萬石¶
　　為問則北船之實皆同¶
今有墨一百二十七錠研六十六枚給與修史局六十¶
　人校書局六十三人又有墨五十八錠研三十二枚¶
　給與修史局二十四人校書局四十二人問各㡬何¶
　畣曰史局每人墨一錠又六分之四(六人十/錠也)研四分¶
<pb:KR3f0026_WYG_054-39b>¶
　之三(四人共/三研)校書局毎人墨七分之三(七人共/三錠)研三¶
　分之一(三人共/一研)¶
法各列位¶
　¶
　¶
　如法乗減餘校書一千○○八人為總法¶
　墨餘四百三十二為墨實¶
　研餘三百三十六為研實¶
<pb:KR3f0026_WYG_054-40a>¶
　以總法除墨實得七分之三為校書局給墨數(七人/得墨)¶
　(三/錠)　就以七人除右行校書六十三人以墨三錠乘¶
　之得二十七錠以減總給一百二十七錠餘一百錠¶
　以史局六十人除之得一錠又六分之四(六人得四/錠并整數)¶
　(為六人/十錠)為史局給墨數¶
　又以總法除研實得三分之一為校書局給研數(三/人)¶
　(共/一)　就以三除校書六十三人得二十一研以減總¶
　給研六十六餘四十五研以史局六十人除之得四¶
<pb:KR3f0026_WYG_054-40b>¶
　分之三(四人/三研)為史局給研數¶
問修艌船隻内有舊船二隻新船一隻共用桐油二百¶
　六十斤麻一百三十斤釘十七斤石灰二百一十斤¶
　計工兩月有半又舊船一隻新船三隻共用桐油二¶
　百八十斤麻一百四十斤釘十六斤灰二百三十斤¶
　工兩月有半其新舊船各㡬何¶
　畣曰每新船一隻　用桐油六十斤　麻三十斤¶
　　釘三斤　灰五十斤　每工一月修兩隻¶
<pb:KR3f0026_WYG_054-41a>¶
　每舊船一隻　用桐油一百斤　麻五十斤　釘七¶
　斤　灰八十斤　每工一月修一隻¶
法各列位¶
　¶
　¶
　先以左舊船一遍乗右行如故¶
　次以右舊船二遍乗左行得數　乃相減　上位舊¶
　船對減盡中位新船減餘五為總法¶
<pb:KR3f0026_WYG_054-41b>¶
　下位油相減餘三百斤為新船油實(以總法除之得六/十斤為新船油數)¶
　麻相減餘一百五十斤為新船麻實(以總法除之得三/十斤為新船麻數)¶
　釘相減餘一十五斤為新船釘實(以總法除之得三/斤為新船釘數)¶
　灰相減餘二百五十斤為新船灰實(以總法除之得五/十斤為新船灰數)¶
任以左行新船三隻乗其油數得一百八十斤以減總¶
　油二百八十斤餘一百斤為舊船一隻油數¶
　以新船三隻乗其麻數得九十斤以減總麻一百四¶
　十斤餘五十斤為舊船一隻麻數¶
<pb:KR3f0026_WYG_054-42a>¶
　以新船三隻乘其釘數得九斤以減總釘一十六斤¶
　餘七斤為舊船一隻釘數¶
　以新船三隻乘灰數得一百五十斤以減總灰二百¶
　三十斤餘八十斤為舊船一隻灰數¶
　　此為以船求油麻等故以船為法以麻油等為實¶
乃以減餘新船五隻為總實¶
　以減餘工兩月半為法　法除實得二隻為每工一¶
　月修新船之數就以二隻除左行新船三隻得一月¶
<pb:KR3f0026_WYG_054-42b>¶
　有半以減總工兩月半餘一月以除舊船一隻如故¶
　得每工一月修舊船一隻¶
　　此以工求船故以工為法船為實與前相反¶
　重審方程例¶
凡算方程皆以有總數無各數故逓減以求之然有并¶
　其總數亦隠者此當用兩次求之故曰重審¶
假如品官祿米不知數但云甲支三品俸四个月又帶¶
　支四品俸五个月乙支三品俸六个月又帶支四品¶
<pb:KR3f0026_WYG_054-43a>¶
　俸五个月亦不知甲乙各得數但云以甲十三分之¶
　一益乙則三百五十石若以乙十一分之三益甲亦¶
　三百五十石問兩品禄米各幾何¶
　荅曰三品毎月俸三十五石¶
　　　四品每月俸二十四石¶
法曰此當先求出甲乙兩家支過禄米再求各品月俸¶
　謂之重審先以帶分法列位¶
上　　　　中　　　　　下¶
<pb:KR3f0026_WYG_054-43b>¶
　¶
　¶
　左甲之一分遍乗右行如故¶
　右甲之十三分遍乗左行得數¶
　甲減盡　乙減餘一百四十分為法　餘俸四千二百¶
　石為實　法除實得三十石為乙之一分　以乙分¶
　母十一乗其一分得三百三十石為乙支過米數¶
　以乙支過米數減總三百五十石餘二十石為甲之¶
<pb:KR3f0026_WYG_054-44a>¶
　一分　以甲分母十三乗其一分得二百六十石為¶
　甲支過米數¶
既得兩家支過米數乃重列之以求品俸¶
　¶
　¶
　如法左右乗減　餘四品十月為法　餘俸米二百¶
　四十石為實　法除實得二十四石為四品每月俸¶
　　以四品五月計一百二十石減甲支二百六十石¶
<pb:KR3f0026_WYG_054-44b>¶
　餘一百四十石以甲支三品四月除之得三十五石¶
　為三品每月俸¶
假如品官支俸本折兼支不知數但云甲支一品俸四¶
　个月又帶支二品俸五个月乙支一品俸六个月又¶
　帶支二品俸十个月亦不知甲乙支過數但云取乙¶
　本色三分之一以益甲共五百六十六石若取甲本¶
　色三分之二以益乙則八百六十五石　取乙折色¶
　五分之二以益甲共四百九十八石若取甲四分之¶
<pb:KR3f0026_WYG_054-45a>¶
　一以益乙則五百七十九石問各幾何¶
　畣曰一品月俸八十七石¶
　　　内實支本色一半四十三石五斗　折色鈔一¶
　　　半數同二品月俸六十一石¶
　　　内實支本色六分三十六石六斗　折鈔四分¶
　　　二十四石四斗¶
法當重審　先求本色依帶分法列位¶
上　　　中　　　下¶
<pb:KR3f0026_WYG_054-45b>¶
　¶
　¶
　如法乗減　餘乙之七分為法　餘本色一千四百¶
　六十三石為實實如法而一得二百○九石為乙本¶
　色之一分以減右行共本色五百六十六石餘三百¶
　五十七石為甲支過本色數　又以乙分母三乗其¶
　一分得六百二十七石為乙支過本色數¶
　　計開¶
<pb:KR3f0026_WYG_054-46a>¶
　　　甲支過本色三百五十七石(内一品俸四个月/二品俸五个月)¶
　　　乙支過本色六百二十七石(内一品俸六个月/二品俸十个月)¶
次求折色　亦依帶分列位¶
　¶
　¶
　如法左右乗減　乙餘十八分為法　餘折色一千¶
　八百一十八石為實　法除實得一百○一石為乙¶
　折色之一分以乙分母五乗之得五百○五石為乙¶
<pb:KR3f0026_WYG_054-46b>¶
　支過折色數　以乙之二分乗其一分得二百○二¶
　石以減共折色四百九十八石餘二百九十六石為¶
　甲支過折色數¶
　　計開　甲支過折色二百九十六石(内亦一品俸/四个月二品)¶
　　　　　(俸五/个月)¶
　　　　　乙支過折色五百○五石(内亦一品俸六/个月二品俸十)¶
　　　　　(个/月)¶
　　既得甲乙兩家支過本折然後乃求各品月俸¶
<pb:KR3f0026_WYG_054-47a>¶
依疊脚法列其所得本折而重測之¶
　¶
　¶
　如法遍乗得數　上位一品減盡　中位二品餘十¶
　个月為總法　下位本色餘三百六十六石為本色¶
　實¶
　折色餘二百四十四石為折色實¶
乃以總法除本色實得三十六石六斗為二品毎月俸¶
<pb:KR3f0026_WYG_054-47b>¶
　本色數　以乙二品十个月計三百六十六石減乙¶
　共本色六百二十七石餘二百六十一石以乙一品¶
　六个月除之得四十三石五斗為一品月俸本色¶
又以總法除折色實得二十四石四斗為二品月俸折¶
　色　以乙二品十个月計二百四十四石減乙共折¶
　色五百○五石餘二百六十一石以乙一品六个月¶
　除之亦得四十三石五斗為一品月俸折色(其右行/亦可互)¶
　(求則先得/甲數也)¶
<pb:KR3f0026_WYG_054-48a>¶
于是以一品本色折色併之得每月俸八十七石(本折/各半)¶
　(支/)¶
　以二品本折併之得毎月俸六十一石(四六支本色/六分折色四)¶
　(分/)¶
　¶
　¶
　¶
　¶
<pb:KR3f0026_WYG_054-48b>¶
　¶
　¶
　¶
　¶
　¶
　¶
　¶
　厯算全書卷四十一¶
