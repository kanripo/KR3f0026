# -*- mode: mandoku-view; -*-
#+TITLE: 歷算全書
#+DATE: 2015-08-24 23:10:11.056545
#+PROPERTY: ID KR3f0026
#+PROPERTY: BASEEDITION WYG    
#+PROPERTY: JUAN 卷五十九
<pb:KR3f0026_WYG_073-1a>¶
欽定四庫全書¶
　厯算全書卷五十九¶
　　　　　　　　　　　　　宣城梅文鼎撰¶
　少廣拾遺¶
開方求亷率作法本原圖¶
　自開平方至開八乗方¶
　古圖附説¶
<pb:KR3f0026_WYG_073-2a>¶
圖最上書一者本數也本數者即大方也大方無隅無¶
乘除之可言而數從此起也次並列(一/一)者方邉也西法¶
謂之根數即一十一也左一即本數因有次商而進位¶
成一十為初商之根右單一為次商之根既有根數即¶
有平冪故第三層　者幂積也西法謂之面即一百二¶
十一也左一百為初商自乗之幂即大方積也右單一¶
為次商自乗之幂即隅積也小平方也中二十則兩亷¶
積也並長方也¶
<pb:KR3f0026_WYG_073-2b>¶
　　　　　　　　　　　　如圖大小兩方幂以¶
　　　　　　　　　　　　一角相聫必得兩亷¶
　　　　　　　　　　　　以輔之而其方始全¶
　　　　　　　　　　　　故平方亷積二也¶
第四層　者立方積也西法謂之體積即一千三百三十¶
一也左一千初商再乗之積大立方也右單一為次商¶
再乗之積隅積也小立方也中三百三十皆亷積也三¶
百為三平亷積扁立方也三十為三長亷積長立方也¶
<pb:KR3f0026_WYG_073-3a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_073-3b>¶
如圖析觀之則初商大立方體與次商隅積小立方體¶
相連於一角必得三平亷之扁立方體補於大立方之三¶
面又有三長亷之長立方體補於小立方之三面及三¶
平亷之隙而方體始全故立方之亷積有二等而其數¶
各三也¶
第五層　者三乘方也即一萬四千六百四十一也左¶
一萬者大三乗方也初商方積也右單一者小三乗方¶
也次商隅積也大方積既以三乗之故而積陞至萬小¶
<pb:KR3f0026_WYG_073-4a>¶
隅雖三乘仍單一也其相隔已三位故必有第一亷(舊/名)¶
(方/法)為千數第二亷(舊名/上亷)為百數第三亷(舊名/下亷)為十數以¶
補之其數始足其理亦如平方立方也三乘方以上不¶
可為圖諸書有强為之圖者非也然其理則有可言者¶
焉以其相生之序言之則皆加一筭法也初商次商如¶
十與一而其幂則如百與一故于(一/一)之下各加(一/一)即成¶
　如十一之自乘也此平方率也又以十一乗之成¶
即立方率也又以一十乗之成　即三乗方率四乗以¶
<pb:KR3f0026_WYG_073-4b>¶
上凖此加之皆加一法也曰若是則諸乗方皆以十一¶
逓乗而得非十一者何以處之曰根非十一而其理皆¶
如十與一何則凡増一乗積陞一等而亦増一亷亷與¶
亷之積亦皆如十與一也¶
　冪(音覓周禮冪人掌共巾冪説文覆也開平方四邉/俱等中函縱横之積亦如覆物之巾有經緯縷文)¶
　(故謂之冪/亦謂之面)幂(同上省文也見張参五經/文字算書或小寫作□)¶
<pb:KR3f0026_WYG_073-5a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_073-5b>¶
亷率立成附説¶
凡開方一位除盡者無亷隅也亷隅皆生於次商次商¶
之根必小于初商一等而其小隅之體𫝑必與初商之¶
大方同狀(如再乗之隅即小立方三/乘方之隅即小三乘方)此可借初商表而¶
降等求之不必更立隅法也亷法則不然每増一乗則¶
亷増一等(如平方但有亷立方則有平亷長亷三乗方/則有三種亷四乘方則有四種亷其亷之等)¶
(並與其乘/數同増)而亷亦加多(如平方只二亷立方則平亷長/亷各三三乗方則三種亷共有)¶
(十四乗以上則更/増而多如圖所列)此亷率所由立也¶
<pb:KR3f0026_WYG_073-6a>¶
問亷既有等(如平方亷為十立方/亷為十為百之類)而今亷率只作單數¶
用何也曰此亷之數也非亷之積也亷積有等則既於¶
其次序分之矣挨次乗之其等自見(如第一亷必小于/初商大方一等第)¶
(二亷又小一等其最末之亷必/大于小隅一等各乗方皆如是)若同一等中應各有若¶
干亷必先知之而後可用故立成中所列皆單數¶
問古圖以右為隅法其序自左而右今亷率之序自右¶
而左何也曰既皆作單數用則左右一也今依筆算自¶
右而左便於取用故也(亷法相生之序左右同數如立/方平亷三長亷亦三也三乗方)¶
<pb:KR3f0026_WYG_073-6b>¶
(第一亷四第三亷亦四也其近大方有若干亷則其近/小隅亦有若干亷故左右並同可以左為初商大方右)¶
(為小隅亦可以右為大方而左/為小隅此亦見古圖之妙也)¶
問舊有方法亷法之目今㮣曰亷法何也曰開方法有¶
方有亷有隅其初商自乗即方也次商自乗即隅也方¶
與隅之間次商初商相乗而得者皆亷也舊以立方之¶
平亷有似扁方故名之方法而三乗方因之遂又有上¶
亷下亷之目故不如一切去之但以一二三四為序較¶
畫一耳¶
<pb:KR3f0026_WYG_073-7a>¶
問平方之亷皆平幂也立方之平亷長亷皆體積也不¶
知三乗方以上之亷積亦能與方隅並狀乎曰凡諸乗¶
方之亷積無不與方隅之乗數等也試以三乗方言之¶
其第一亷有四皆初商之再乗積而又以次商根乗之¶
是三乗也其第二亷有六皆初商自乗之平幂也而又¶
以次商之平幂乗之第三亷有四皆初商之根數而又¶
以次商之立積乗之皆三乗也又以四乗方言之其第¶
一亷有五皆初商三乗積也又乗次商根是四乗也其¶
<pb:KR3f0026_WYG_073-7b>¶
第二亷有十皆初商再乗積也又以乗次商幂亦四乗¶
也其第三亷亦十皆初商幂積也又以乗次商再乗積¶
其第四㢘有五皆初商根也又以乗次商之三乗積皆¶
四乗也五乗方以上俱如是觀後算例自明¶
<pb:KR3f0026_WYG_073-8a>¶
¶
<pb:KR3f0026_WYG_073-9a>¶
¶
<pb:KR3f0026_WYG_073-10a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_073-10b>¶
　¶
　¶
　諸乗方根同而積不同本易知也惟根之一者積同¶
　為一似乎無别矣然有幂積之一有體積之一有三¶
　乗以上諸乗方之一雖曰積同為一其實不同也今¶
　以方根之為单一為一十為一百者為例如右¶
<pb:KR3f0026_WYG_073-11a>¶
¶
<pb:KR3f0026_WYG_073-12a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_073-12b>¶
　¶
　因有續商故方根以十數見例方積以尾○定位無¶
　次商者去尾○用之則方根只為單數¶
<pb:KR3f0026_WYG_073-13a>¶
　¶
　¶
　¶
　¶
　¶
　¶
　¶
　多(如第一亷用初商立積二亷則初商/幂逓減以至三亷則初商只用根)近小隅者次¶
<pb:KR3f0026_WYG_073-13b>¶
　商乗之遍數多(如第一亷只用次商根第二亷則次/商亦用幂三亷則逓加而用次商立)¶
　(積/)各乗方皆如是¶
<pb:KR3f0026_WYG_073-14a>¶
開諸乗方大法¶
諸乗方法惟平方為用最多因有専法今自平方立方¶
推之三乗以上至於多乗而通為一法是為大法(諸乗/方大)¶
(法可以開平方而平方/専法不可以開諸乗方)¶
總法　凡諸乗方皆先列實　次作㸃分段　次查表¶
以定初商　次求亷隅以定續商¶
列實之法　依勿菴筆算作平行兩直線以設積紀于¶
右直線之右皆自上而下至單數止無單數者作○存¶
<pb:KR3f0026_WYG_073-14b>¶
其位¶
作㸃分段之法　皆于原積末位單數作一㸃起(凡減/隅積)¶
(必至單位故分段之法以此為/宗同文算指但言起末位殊混)依各乗方宜以若干位¶
為一段即隔若干位㸃之(或作實㸃丶或作虚㸃□俱可/然虚㸃尤便以減商積時有借)¶
(上位之㸃/免凌雜也)如平方以每兩位為一段則隔一位㸃之立¶
方以三位為一段則隔兩位㸃之乃至十二乗方以十¶
三位為一段則隔十二位㸃之並同一法¶
謹案作㸃分段其用有二一以定開方有若干次也如¶
<pb:KR3f0026_WYG_073-15a>¶
有一㸃則只開一次有兩㸃則開二次三㸃則開三次¶
之類一以定開方所得為何等數也如只有一㸃則初¶
商即單數二㸃則初商是十數三㸃則初商是百數之¶
類是故初商減積必至於最上㸃而止也次商減積必¶
至于次㸃而止也每開一次必減積一次而所減之數¶
必各盡于其作㸃之位亦可以驗開方之無誤也又最上¶
㸃以上初商實也次㸃以上次商實也每商皆以㸃位¶
截實此法於初商尤為扼要¶
<pb:KR3f0026_WYG_073-15b>¶
又案開方分段古人舊法之精錢塘吴信民九章比類¶
山隂周述學厯宗算㑹悉著其説而同文算指西鏡錄¶
本其意以作㸃定之施於筆算為極善也(鼎于三十年/前見同文算)¶
(指作㸃之法驚嘆其竒後讀諸書/始知其有所祖述非西人創也)¶
初商之法　皆以最上一㸃截原積若干位為初商實¶
　乃查初商表視本乗方下數有與實相同或較小於¶
實者錄之紀于左線之左(皆以表數末位對右線/上原實最上㸃紀之)是為¶
初商應減之積　即于本表旁行查方根紀于左線之¶
<pb:KR3f0026_WYG_073-16a>¶
右(皆對所紀表數首/位進一位紀之)是為初商數¶
以初商應減之積(左行/所紀)與初商實(右行最上㸃/所截原實)對位相¶
減(皆以左減右須依筆算從小數減起如左行減數大/右行實數反小而不及減則作㸃于上一位借十數)¶
(減/之)減不盡者為餘實以待續商¶
凡原實有二㸃則初商為十數而有次商有三㸃初商¶
為百數而有次商及三商以上倣論如實只一㸃則初¶
商即是單數無續商¶
次商之法　皆以第二㸃截餘實為次商實¶
<pb:KR3f0026_WYG_073-16b>¶
凡初商皆為方積次商以後則有亷積隅積¶
先求亷率　查亷率立成本乗方亷率有若干等等有¶
若干數平列之為若干行謂之定率(如平方只一種亷/其定率二立方有)¶
(二種亷曰平亷曰長亷其定率並三若三乗方則有三/種亷曰一亷曰二亷曰三亷其定率曰四四六曰四詳)¶
(後/式)每増一乗即亷増一等而定率増一行(有亷之等有/亷之數如平)¶
(方有二亷立方有三平亷三長亷此亷之數也平方之/兩亷同積共為一等立方之三平亷同積為一等三長)¶
(亷同積為一等共為二等此/亷之等也亷率中兼此二義)¶
求亷汎積　以各亷定率乗初商應有各數各依本乗¶
<pb:KR3f0026_WYG_073-17a>¶
方減小一等用之亷多者又遞減挨次乗之至根數止¶
是為汎積(有初商數即各帶有自乗冪積二乗立積乃/至三乗以上各積是為應有各數也今求汎)¶
(積當依本乗方減小一等用之如平方只用根數立方/用初商冪積乃至十二乗方用初商十一乗此為減小)¶
(一等也至第二亷則立方用初商根三乗方用初商再/乗乃至十二乗方用初商十乗此為亷多者二亷以上)¶
(又逓減挨次乗之也逓減至初商根/則為末後一亷矣故曰至根數止)¶
求㳄商數以汎積約餘實得之¶
求亷定積　以各亷汎積乗次商數亷多者逓増一等¶
挨次乗之至本乗方減小一等止是為定積(凡第一亷/汎積皆乗)¶
<pb:KR3f0026_WYG_073-17b>¶
(次商根而得定積有第二亷則以次商自乗積乗之有/三亷則以次商立方積乗之是為逓増一等也然增不)¶
(得至本乗方但增至本乗方減/小一等數即為末後一亷矣)¶
求隅積　以次商數查初商表各依本乗方取之(以次/商對)¶
(横行根數以本乗方對/直行縱横相遇得之)列于亷積之後一行是為隅積¶
(小隅體勢並同初商大方如平方則隅即小平方立方/則隅即小立方三乗方之隅亦為小三乗方四乗以上)¶
(並同故可借/初商表用之)¶
求亷隅共積　以所得各亷定積及隅積用併法併之¶
即得¶
<pb:KR3f0026_WYG_073-18a>¶
求次商定數　以所得亷隅共積紀左線之左(又在表/數之左)¶
(以末位對第二㸃紀/之為次商應減之數)與次商實(右行第二/㸃所截)對位相減(以/左)¶
(減/右)減不盡者又為餘實以待三商遂紀次商數于初商¶
之下為次商定數　如亷隅共積大于次商實不及減¶
則改次商至及減而止乃為次商定數¶
三商以後並同上法¶
不論三商四商乃至多商其亷定率不變但求汎積時¶
三商則並初商次商兩位商數合而用之四商則併前¶
<pb:KR3f0026_WYG_073-18b>¶
三次商數皆取其應有各數以乗定率而得汎積亦如¶
上法之用初商　其求定積則三商即用三商之數四¶
商即用四商之數以乗汎積而得定積亦如上法之用¶
次商　餘法並同次商¶
審○位之法　凡亷汎積大於餘實或僅相等而無隅¶
不能商一數是次商為○位也即紀○位於先商之次¶
而併下一㸃餘實為續商餘實¶
次商單一之法　凡汎積與實僅同而有隅一是商得¶
<pb:KR3f0026_WYG_073-19a>¶
一數也即以汎積為定積不必更乗次商(惟單一則然/若商得一十)¶
(一百一千仍/須如法乗之)¶
<pb:KR3f0026_WYG_073-20a>¶
開平方(即一乗方/)¶
　設平方積三千三百四十四萬三千○八十九問方¶
　根若干¶
　答曰五千七百八十三¶
　　　　　　　　　列實法(先作兩直綫次以方積/三三四四三○八九列)¶
　　　　　　　　　(右綫/之右)　作㸃(法於實末位單數/作一㸃起逆上每)¶
　　　　　　　　　(隔一位㸃之有四㸃/宜商四次初商是千)初商法曰¶
　　　　　　　　　(用最上一㸃截原實兩位三三/為初商實查表有小於實三三)¶
<pb:KR3f0026_WYG_073-20b>¶
　(者是二五其方根五即以五為初商對實首上一位/書于左綫之右却以表數二五對實三三書左綫之)¶
　(左與原實對減先於實次位減五實係三不足減作/㸃借上一數為十三減去五餘八改書八于實三之)¶
　(右次於實首減二原實是三因借下去一只得二減/盡乃作綫抹去三三存八以待次商亦于左作綫抹)¶
　(去減數/二五)¶
　求次商　用第二㸃上餘實八四四為次商實¶
　¶
　¶
隅　　　　　　　　　　次商自乗　四九○○○○¶
<pb:KR3f0026_WYG_073-21a>¶
亷隅共積　　　併　　得　　　　七四九○○○○¶
　次商法曰(置亷率立成内定率二乗初商五千得一/萬為汎積乃約實作七百定為次商即以)¶
　(汎積乗之得定積七百萬再用次商自乗為隅其積/四十九萬併定積成七百四十九萬即亷隅共積也)¶
　(俱如式列之于是將次商七續書初商五之下又將/共積七四九對實八四四書左綫之左以減實餘九)¶
　(五乃作綫抹去八四四亦/于左作綫抹去七四九)¶
　求三商　用第三㸃上餘實九五三○為三商實¶
　¶
　¶
<pb:KR3f0026_WYG_073-21b>¶
隅　　　　　　　　　三商自乗　　　　六四○○¶
亷隅共亷　　　併　　　得　　　　九一八四○○¶
　三商法曰(復置定率二以乗初商次商合數五千七/百得一萬一千四百為汎積乃約實作八)¶
　(十為三商即以泛積乗之得定積九十一萬二千三/商亦自乗為隅得積六千四百以併定積成九十一)¶
　(萬八千四百為亷隅共積俱如式列之再將三商八/十挨書次商七百之下而以其亷隅積九一八四對)¶
　(實九五三○書于左綫之左去減實餘三四六即改/書之以待四商作綫抹去九五三○左亦作綫抺去)¶
　(九一/八四)¶
　求四商　用第四㸃上餘實三四六八九為四商實¶
<pb:KR3f0026_WYG_073-22a>¶
　¶
　¶
隅　　　　　　　　　　四商自乗　　　　　九¶
亷隅共積　　　併　　　得　　　　三四六八九¶
　四商法曰(用定率二乗初商次商三商合數五千七/百八十得一萬一千五百六十為泛積乃)¶
　(約實可商三定為四商即以泛積乗之得定積三萬四/千六百八十四商三自乘得九為隅積併定積成三)¶
　(萬四千六百八十九是為亷隅共積各如式列訖再/將四商三挨書于三商八十之下而以其亷隅積三)¶
　(四六八九對第四㸃實書于左綫之左就以減/四商實恰盡乃作綫抹去之左減數亦抺去)¶
<pb:KR3f0026_WYG_073-22b>¶
　初商五千　有四㸃故初商是千位¶
　次商七百¶
　三商八十¶
　四商單三¶
　凡開得平方根五七千百八十三¶
　還原法　置方根五千七百八十三自乗得積三千¶
　三百四十四萬三千○八十九合原積¶
<pb:KR3f0026_WYG_073-23a>¶
開立方(即再乗方/)¶
　設立方積一千○○七萬七千六百九十六尺問每¶
　面方若干¶
　答曰二百一十六尺¶
　　　　　　　　　依法列實　作㸃(自末位單數/作一㸃起逆)¶
　　　　　　　　　(上每隔兩位㸃之/有三㸃宜商三次)¶
　　　　　　　　　求初商(用最上一㸃截原實兩/位一○為初商實查初)¶
　　　　　　　　　(商表有小于一○者是○八其/方根二即以二定為初商對實)¶
<pb:KR3f0026_WYG_073-23b>¶
　(首上一位書左綫之右而以其積數○八對實一○/書左綫之左對減初商實餘二改書之以待次商)¶
　初商二百尺(有三㸃初/商是百)¶
　求次商　用第二㸃上餘實二○七七為次商實¶
　¶
　¶
　¶
　¶
　依法求得次商一十尺(書于初商二百之下而以其/亷隅共積一百二十六萬一)¶
<pb:KR3f0026_WYG_073-24a>¶
　(千減㳄商實餘八一/六改書之以待三商)¶
　求三商　用第三㸃上餘實八一六六九六為三商¶
　實¶
　¶
　¶
隅　　　　　三　商　再　乗　　　　　　二一六¶
亷隅共積　　　併　　得　　　　　八一六六九六¶
　依法求得三商六尺(續書次商一十之下而以亷隅/共積八十一萬六千六百九十)¶
<pb:KR3f0026_WYG_073-24b>¶
　(六減三商/實恰盡)¶
　凡開得立方根二百一十六尺¶
　還原　置方根(二百一/十六尺)自之得(四萬六千六/百五十六尺)為平幂¶
　又置平幂以方根乗之得一千○○七萬七千六百¶
　九十六合原數¶
<pb:KR3f0026_WYG_073-25a>¶
開三乗方¶
　設三乗方積一億三千六百○四萬八千八百九十¶
　六問方根若干¶
　答曰一百○八¶
　　　　　　　　　　依法列實　作㸃(自末位單/數作一㸃)¶
　　　　　　　　　　(起逆上每隔/三位㸃之)¶
　　　　　　　　　　求初商　用最上一㸃截實¶
　　　　　　　　　　首位一為初商實¶
<pb:KR3f0026_WYG_073-25b>¶
　凡積一者其根亦一不必查表竟以一為初商(其積/與實)¶
　(對減/恰盡)¶
　初商一百(有三㸃初/商是百)¶
　求次商　用第二㸃餘實三六○四為次商實¶
　¶
　¶
　¶
隅　　　　次　　商　　三　　乗　　一○○○○¶
<pb:KR3f0026_WYG_073-26a>¶
亷隅共積　　　併　　得　　　　　四六四一○○○○¶
　依法求得亷隅共積四千六百四十一萬為次商一¶
　十之積大於次商實不及減是無次商也法于初商¶
　一百下書○¶
　求三商　用第三㸃合上第二㸃餘實三六○四八¶
　八九六共八位為三商實(三商減積至末位第三/㸃故合八位為其實)¶
　凡求三商當合初商次商兩數乗定率以求泛積今¶
　次商　故只用初商數¶
<pb:KR3f0026_WYG_073-26b>¶
　¶
　¶
　¶
隅　　　三　商　自　乗　三　次　　　　　四○九六¶
亷隅共積　　　併　　得　　　　　三六○四八八九六¶
　依法求得三商八(續書次商○之下而以其亷隅共/積三千六百○四萬八千八百九)¶
　(十六與餘實/相減恰盡)¶
　凡開得三乗方根一百○八¶
<pb:KR3f0026_WYG_073-27a>¶
　還原　置方根(一○/八)自乗得(一一六/六四)為平幂平幂又¶
　自乗得一億三千六百○四萬八千八百九十六合¶
　原積¶
　或以方根一百○八自乗三次亦同¶
　開方簡法　置三乗方積(一三六○四/八八九六)以平方法開¶
　之得(一一六/六四)再置(一一六/六四)以平方開之得方根一百¶
　○八合問¶
<pb:KR3f0026_WYG_073-28a>¶
開四乗方¶
　設四乗方積一十三億五千○一十二萬五千一百¶
　○七問方根若干¶
　答曰六十七¶
　　　　　　　　　　依法列實　作㸃(自末位單/數作一㸃)¶
　　　　　　　　　　(起逆上每隔四位㸃/之共兩㸃宜商兩次)¶
　　　　　　　　　　求初商　用最上一㸃截原¶
　　　　　　　　　　實一三五○一為初商實(查表/有七)¶
<pb:KR3f0026_WYG_073-28b>¶
　(七七六小于實其根六即以六為初商而以其積七/七七六對減初商實餘五七二五改書之以待次商)¶
　初商六十(有兩㸃初/商是十)¶
　求次商　用第二㸃上餘實五七二五二五一○七¶
　為次商實¶
<pb:KR3f0026_WYG_073-29a>¶
隅　　　　次　商　四　　乗　　　　　　　一八六○七¶
亷隅共積　　併　得　　　　　　　五七二五二五一○七¶
　依法求得次商七(書于初商六十之下而以亷隅共/積五億七千二百五十二萬五千)¶
　(一百○七減/次商實恰盡)　凡開得四乗方根六十七¶
　還原　置方根(六十/七)自乗四次得積一十三億五千¶
　○一十二萬五千一百○七合原數¶
<pb:KR3f0026_WYG_073-30a>¶
開五乗方¶
　設五乗方積一兆七千五百九十六萬二千八百七¶
　十八億○一百萬問方根若干¶
　答曰五百一十¶
　　　　　　　　　　　　　　　　　列實(數以/單位)¶
　　　　　　　　　　　　　　　　　(為根今原/積尾位是)¶
　　　　　　　　　　　　　　　　　(百萬故補/六○列之)¶
　　　　　　　　　　　　　　　　　作㸃(自末/單位)¶
<pb:KR3f0026_WYG_073-30b>¶
　(○上作一㸃起逆/上每隔五位㸃之)　求初商(用最上一㸃截原實五/位一七五九六為初商)¶
　(實入表得五為初商對實首上一位錄左綫右即以/其積數對實列左綫左相減餘一九七一改書之以)¶
　(待次/商)　初商求到五百(有三㸃故/初商是百)¶
　求次商(用第二㸃上餘實一九七一/二八七八○一為次商實)¶
<pb:KR3f0026_WYG_073-31a>¶
　¶
　¶
　¶
　¶
　¶
　¶
　¶
隅　　　　次　　　商　　五　　乗　　　　一○○○○○○¶
<pb:KR3f0026_WYG_073-31b>¶
亷隅共積　　併　　得　　一九七一二八七八○一○○○○○○¶
　依法求得次商一十(書初商五百之下再將亷隅共/積一千九百七十一萬二千七)¶
　(百七十八億○一百/萬去減次商實恰盡)¶
　原實三㸃宜有三商而次商已減實盡無可商作○¶
　于次商下¶
　凡開得五乗方根五百一十○¶
　還原　置方根(五百一/十○)自乗五次復得一兆七千五¶
　百九十六萬二千八百七十八億○一百萬合原積¶
<pb:KR3f0026_WYG_073-32a>¶
開六乗方¶
　設六乗方積三百四十三億五千九百七十三萬八¶
　千三百六十八問方根若干¶
　答曰三十二¶
　　　　　　　　　　　依法列實　作㸃(自末位/單數作)¶
　　　　　　　　　　　(㸃起逆上每隔六位㸃/之共兩㸃宜商兩次)¶
　　　　　　　　　　　求初商　用最上㸃截原¶
　　　　　　　　　　　實三四三五為初商實(查/表)¶
<pb:KR3f0026_WYG_073-32b>¶
　(得三為初商書左綫右而以其積數二一八七書左綫/之左對減初商實餘一二四八改書以待續續商)¶
　初商三十(有兩㸃故/初商是十)¶
　求次商　用第二㸃上餘實(一二四八九七/三八三六八)為次商實¶
<pb:KR3f0026_WYG_073-33a>¶
　¶
隅　　　次　　商　　六　　乗　　　　　　　　　一二八¶
亷隅共積　　併　　　得　　　　一二四八九七三八三六八¶
　依法求得次商二(書初商三十之下再以亷隅/共積與次商實對減恰盡)¶
　凡開得六乗方根三十二¶
　還原　置方根(三十/二)自乗六次得積(三四三五九七/三八三六八)¶
　合原數¶
<pb:KR3f0026_WYG_073-34a>¶
開七乗方¶
　設七乗方積一千一百○○億七千五百三十一萬¶
　四千一百七十六問方根若干¶
　答曰二十四¶
　　　　　　　　　　　　依法列實　作㸃(自末/位單)¶
　　　　　　　　　　　　(數作㸃起逆上每/隔七位再作一㸃)¶
　　　　　　　　　　　　求初商　用最上㸃截¶
　　　　　　　　　　　　原實一一○○為初商¶
<pb:KR3f0026_WYG_073-34b>¶
　實(查表得二為初商即以二書左綫之右而以其積/二五六書左綫之左對減初商實餘八四四改書)¶
　(之以待/續商)¶
　初商二十(有兩㸃初/商是十)¶
　求次商　用第二㸃上餘實(八四四七五三/一四一七六)為次商¶
　實¶
<pb:KR3f0026_WYG_073-35a>¶
　¶
　¶
　¶
　¶
　¶
亷隅共積　　併　　　　得　　　　八四四七五三一四一七六¶
　依法求得次商四(書初商二十之下再將亷隅共積/八四四七五三一四一七六與次)¶
　(商實對/減恰盡)¶
<pb:KR3f0026_WYG_073-35b>¶
　凡開得七乗方根二十四¶
　還原　置方根(二十/四)自乗七次復得(一一○○七五/三一四一七六)¶
　合原數¶
　或以根(二十/四)自乗得(五百七/十六)為平幂平幂又自乗得¶
　(三十三萬一千/七百七十六)為三乗方積三乗方積又自乗得(一/一)¶
　(○○七五三/一四一七六)亦合原數¶
　開方簡法　置設積(一一○○七五/三一四一七六)以平方法開之¶
　得(三三一/七七六)又置為實以三乗方法開之得方根二十¶
<pb:KR3f0026_WYG_073-36a>¶
　四¶
　或置設積(一一○○七五/三一四一七六)用平方法連開三次亦得¶
　方根二十四¶
<pb:KR3f0026_WYG_073-37a>¶
開八乗方¶
　設八乗方積一千六百二十八萬四千一百三十五¶
　億九千七百九十一萬○四百四十九問方根¶
　答曰四十九¶
　　　　　　　　　　　　　　　　列實(法同/前)¶
　　　　　　　　　　　　　　　　作㸃(自末位/單數作)¶
　　　　　　　　　　　　　　　　(㸃起逆上每/隔八位㸃之)¶
　　　　　　　　　　　　　　　　求初商(用最/上一)¶
<pb:KR3f0026_WYG_073-37b>¶
　(㸃截原實一六二八四一三為初商實查表得八乗綫/方積二六二一四四其根四即以四定為初商書左)¶
　(右而以其積數書左綫左對減初商/實餘一三六六二六九以待次商)¶
　初商四十(有兩㸃初/商是十)¶
　求次商　用第二㸃上餘實(一三六六二六九五/九七九一○四四九)為¶
　次商實¶
<pb:KR3f0026_WYG_073-38a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_073-38b>¶
　¶
　¶
　¶
　¶
　¶
　¶
隅　　　次　　　商　　　八　　乗　　三八七四二○四八九¶
亷隅共積　併　　　得　一三六六二六九五九七九一○四四九¶
<pb:KR3f0026_WYG_073-39a>¶
　依法求得次商九(書初商四十之下再將亷/隅共積對減次商實恰盡)¶
　凡開得八乗方根四十九¶
　還原　置方根(四十/四)自乗八次復得(一六二八四一/三五九七九一)¶
　(○四/四九)合原積¶
<pb:KR3f0026_WYG_073-40a>¶
開九乗方¶
　設九乗方積八十三兆九千二百九十九萬三千六¶
　百五十八億六千八百三十四萬○二百二十四問¶
　方根若干¶
　答曰六十二¶
　　　　　　　　　　　　　　　列實(法同/前)¶
　　　　　　　　　　　　　　　作㸃(自末位/單數作)¶
　　　　　　　　　　　　　　　(㸃起逆上每/隔九位㸃之)¶
<pb:KR3f0026_WYG_073-40b>¶
　求初商(如法用最上一㸃原積八位截為初商實查/表得九乗方根六即以六為初商而以其積)¶
　(數六○四六六一七六減初商實餘二/三四六三七六○待續商各如法書之)¶
　初商六十(冇兩㸃初/商是十)¶
　求次商　用第二㸃上餘實二三四六三七六○五¶
　八六八三四○二二四為次商實¶
<pb:KR3f0026_WYG_073-41a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_073-41b>¶
　¶
　¶
　¶
　¶
　¶
　¶
　¶
隅　　　　　　　　次商九乗　　　　　　一○二四¶
<pb:KR3f0026_WYG_073-42a>¶
亷隅共積　　　　　併得　　二三四六三七六○五八六八三四○二二四¶
　依法求到次商二(書于初商六十之下乃以其亷隅/共積二十三兆四千六百三十七)¶
　(萬六千○五十八億六千八百三十/四萬○二百二十四減次商實恰盡)¶
　凡開得九乗方根六十二¶
　又法　置九乗方積(八三九二九九三六五/八六八三四○二二四)以平方¶
　法開之得(九一六一三/二八三二)為四乗方積　再以四乗方¶
　法開之得方根(六十/二)¶
　或置九乗方積(八三九二九九三六五/八六八三四○二二四)以四乗方開¶
<pb:KR3f0026_WYG_073-42b>¶
　之得(八三/四四)再以平方開之得方根(六十/二)並同¶
　還原　以方根(六十/二)自乗九次得原積¶
　或以原根(六十/二)自乗四次得(九一六一三/二八三二)為四乗方¶
　積再以四乗積四乗得原積亦同¶
<pb:KR3f0026_WYG_073-43a>¶
開十乗方¶
　設十乗方積七千四百三十○億○八百三十七萬○¶
　六百八十八問方根¶
　答曰一十二¶
　　　　　　　　　　　　依法列實　作㸃(自末/位單)¶
　　　　　　　　　　　　(數作一㸃起逆上每/隔十位再作一㸃)¶
　　　　　　　　　　　　求初商(用最上㸃截實/首位七為初商)¶
　　　　　　　　　　　　(實查表得十乗方根一/定為初商即以其積一)¶
<pb:KR3f0026_WYG_073-43b>¶
　(減初商實七餘六/改書之以待續商)¶
　初商一十(有二㸃初/商是十)¶
　求次商　用第二㸃上餘實六四三○○八三七○¶
　六八八為實¶
<pb:KR3f0026_WYG_073-44a>¶
¶
<pb:KR3f0026_WYG_073-45a>¶
隅　　　　次　商　十　　乗　　　　二○四八¶
亷隅共積　　併　得　　　　六四三○○八三七○六八八¶
　依法求得次商二(書初商一十之下再將亷/隅共積減次商實恰盡)¶
　還原　置方根(一十/二)自乗十次復得七千四百三十¶
　○億○八百三十七萬○六百八十八合原積¶
　又法　置方根(一十/二)自乗(一四/四)為平幂平幂自乗(二/○)¶
　(七三/六)為三乗方積三乗方又自乗得(四二九九八/一六九六)為¶
　七乗方積再以根再乗之立積(一七/二八)乗之得十乗方¶
<pb:KR3f0026_WYG_073-45b>¶
　積¶
<pb:KR3f0026_WYG_073-46a>¶
開十一乗方¶
　設十一乗方積七千三百五十五萬八千二百七十¶
　五億一千一百三十八萬六千六百四十一問方根¶
　若干¶
　答曰二十一¶
　　　　　　　　　　　　　　　列實(法同/前)¶
　　　　　　　　　　　　　　　作㸃(自末位單/數作㸃起)¶
　　　　　　　　　　　　　　　(逆上每隔十/一位㸃之)¶
<pb:KR3f0026_WYG_073-46b>¶
　求初商　用最上一㸃截實七三五五為初商實查¶
　表得十一乗方根二定為初商(以其積四○九六對/減初商實餘三二五)¶
　(九以俟續商皆/各如法書之)¶
　初商二十(有二㸃初/商是十)¶
　求初商　用第二㸃上餘實(三二五九八二七五/一一三八六六四一)為¶
　次商實¶
<pb:KR3f0026_WYG_073-47a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_073-47b>¶
　¶
　¶
亷隅共積　　併　得　　　　三二五九八二七五一一三八六六四一¶
　依法求得次商一(書初商二十之下其亷隅共積三/千二百五十九萬八千二百七十)¶
　(五億一千一百三十八萬六/千六百四十一減餘實恰盡)¶
　凡開得十一乗方根二十一¶
　還原　用方根(二十/一)自乗十一次復得原積¶
　又法　置方根自乗再乗得(九二/六一)為立方積立方積¶
<pb:KR3f0026_WYG_073-48a>¶
　自乗得(八五七六/六一二一)為五乗方積五乗方積又自乗得¶
　十一乗方原積¶
　開方簡法　置設積(七三五五八二七五/一一三八六六四一)以平方法¶
　開之得五乗方積(八五七六/六一二一)又置為實以五乗方法¶
　開之得根二十一¶
<pb:KR3f0026_WYG_073-49a>¶
開十二乗方¶
　設十二乗方積一十五兆四千四百七十二萬三千¶
　七百七十七億三千九百一十一萬九千四百六十¶
　一問方根若干¶
　¶
　¶
　¶
　¶
<pb:KR3f0026_WYG_073-49b>¶
　依法列實　作㸃(自末位單數作㸃起/逆上隔十二位㸃之)¶
　求初商　用最上一㸃截原實一五四四七為初商¶
　實查表得十二乗積(八一/九二)其方根二即以二定為初¶
　商(其積數與實對減餘/七二五五再俟續商)¶
　求初商　用第二㸃上餘實七二五五三三七七七¶
　三九一一九四六一為次商實¶
<pb:KR3f0026_WYG_073-50a>¶
　¶
　¶
　¶
　¶
　¶
　¶
　¶
　¶
<pb:KR3f0026_WYG_073-50b>¶
　¶
　¶
　¶
亷隅共積　　　併　　得　　七二五五二三七七七三九一一九四六一¶
　依法求得次商一(書于初商二十之下再將亷隅共/積七兆二千五百五十二萬三千)¶
　(七百七十七億三千九百一十一萬/九千四百有六十一以減餘實恰盡)¶
　凡開得十二乗方根二十一¶
　還原　置方根二十一自乗十二次復得原積¶
<pb:KR3f0026_WYG_073-51a>¶
　或以方根(二十/一)自乗得(四四/一)再乗得(九二/六一)三乗得(一/九)¶
　(四四/八一)為三乗方積即以三乗方積自乗得(三七八二/二八五九)¶
　(三六/一)再自乗得(七三五五八二七五/一一三八六六四一)為十一乗方積¶
　又置為實而以方根(二十/一)乗之得十二乗原積¶
　又法　以方根自乗再乗得(九二/六一)為立方積就以立¶
　方積自乗三次得(七三五五八二七五/一一三八六六四一)為十一乗方¶
　積如前再以方根乗之亦得原積¶
　又法　以根(二十/一)自乗之平方(四四/一)為法自乗四次¶
<pb:KR3f0026_WYG_073-51b>¶
　得九乗方積(一六六七九八八/○九七八二○一)再以根(二十/一)再乗之¶
　立方(九二/六一)乗之得十二乗原積並同¶
<pb:KR3f0026_WYG_073-52a>¶
　論諸乗方簡法¶
凡開平方二次即三乗方也是為方之方開平方立方¶
各一次五乗方也可名為立方之平方亦可名為平方¶
之立方¶
開平方三次七乗方也或三乗方平方各開一次亦同¶
可名為平方之三乗亦可名為三乗方之平方¶
開立方二次八乗方也可名為立方之立方¶
開四乗方平方各一次九乗方也可名為四乗方之平¶
<pb:KR3f0026_WYG_073-52b>¶
方¶
開平方二次立方一次十一乗方也或三乗方立方各¶
一次亦同可名為三乗方之立方亦可名為立方之三¶
乗方¶
　按惟四乗方六乗方十乗方不能借用他法同文算¶
　指謂四乗方開二次為六乗方又謂四乗方開三次¶
　為十乗方非也且四乗方平方各一次已為九乗方¶
　矣安得有開四乗方二次而反為六乗開四乗方三¶
<pb:KR3f0026_WYG_073-53a>¶
　次而止為十乗乎必不然矣¶
<pb:KR3f0026_WYG_073-54a>¶
　演諸乗方逓増通法¶
平方積自乗為三乗方　立方積自乗為五乗方　三¶
乗方積自乗為七乗方　四乗方積自乗為九乗方¶
五乗方積自乗為十一乗方　六乗方積自乗為十三¶
乗方　七乗方積自乗為十五乗方　八乗方積自乗¶
為十七乗方　九乗方積自乗為十九乗方　十乗方¶
積自乗為二十一乗方　十一乗方積自乗為二十三¶
乗方　十二乗方積自乗為二十五乗方　十三乗方¶
<pb:KR3f0026_WYG_073-54b>¶
積自乗為二十七乗方　十四乗方積自乗為二十九¶
乗方　十五乗方積自乗為三十一乗方(以上並/超兩位)¶
平方積再自乗為五乗方　立方積再乗為八乗方¶
三乗方積再乗為十一乗方　四乗方積再乗為十四¶
乗方　五乗方積再乗為十七乗方　六乗方積再乗¶
為二十乗方　七乗方積再乗為二十三乗方　八乗¶
方積再乗為二十六乗方　九乗方積再乗為二十九¶
乗　十乗方積再乗為三十二乗方(以上並/超三位)¶
<pb:KR3f0026_WYG_073-55a>¶
平方積自乗三次為七乗方　立方積自乗三次為十¶
一乗方　三乗方積自乗三次為十五乗方　四乗方¶
積自乗三次為十九乗方　五乗方積自乗三次為二¶
十三乗方　六乗方積自乗三次為二十七乗方　七¶
乗方積自乗三次為三十一乗方(以上並/超四位)¶
平方積四乗為九乗方　立方積四乗為十四乗方¶
三乗方積四乗為十九乗方　四乗方積四乗為二十¶
四乗方　五乗方積四乗為二十九乗方(以上並/超五位)¶
<pb:KR3f0026_WYG_073-55b>¶
平方積五乗為十一乗方　立方積五乗為十七乗方¶
　三乗方積五乗為二十三乗方　四乗方積五乗為¶
五十九乗方(以上並/超六位)¶
平方積六乗為十三乗方　立方積六乗為二十乗方¶
　三乗方積六乗為二十七乗方　四乗方積六乗為¶
三十四乗方(以上並/超七位)¶
平方積七乗為十五乗方　立方積七乗為二十三乗¶
方　三乗方積七乗為三十一乗方(以上並/超八位)¶
<pb:KR3f0026_WYG_073-56a>¶
平方積八乗為十七乗方　立方積八乗為二十六乗¶
方　三乗方積八乗為三十五乗方(以上並/超九位)¶
平方積九乗為十九乗方　立方積九乗為二十九乗¶
方(以上並/超十位)¶
<pb:KR3f0026_WYG_073-57a>¶
　(平方至十二乗方已有初商表其十三乗以後不及/詳列推以根之為二為三者演之至三十二乗以見)¶
　(其/意)¶
根二(至三十二乗/則有十位)　　　　根三(至三十二乗/則有十六位)¶
(十三/乗)　　　　　一六三八四　　　　　　四七八二九六九¶
(十四/乗)　　　　　三二七六八　　　　　　一四三四八九○七¶
(十五/乗)　　　　　六五五三六　　　　　　四三○四六七二一¶
(十六/乗)　　　　一三一○七二　　　　　一二九一四○一六三¶
(十七/乗)　　　　二六二一四四　　　　　三八七四二○四八九¶
<pb:KR3f0026_WYG_073-57b>¶
(十八/乗)　　　　　五二四二八八　　　　　一一六二二六一四六七¶
(十九/乗)　　　　一○四八五七六　　　　　三四八六七八四四○一¶
(二十/乗)　　　　二○九七一五二　　　　一○四六○三五三二○三¶
(二十一/乗)　　　四一九四三○四　　　　三一三八一○五九六○九¶
(二十二/乗)　　　八三八八六○八　　　　九四一四三一七八八二七¶
(二十三/乗)　　一六七七七二一六　　　二八二四二九五三六四八一¶
(二十四/乗)　　三三五五四四三二　　　八四七二八八六○九四四三¶
(二十五/乗)　　六七一○八八六四　　二五四一八六五八二八三二九¶
<pb:KR3f0026_WYG_073-58a>¶
(二十六/乗)　　一三四二一七七二八　　　　七六二五五九七四八四九八七¶
(二十七/乗)　　二六八四三五四五六　　　二二八七六七九二四五四九六一¶
(二十八/乗)　　五三六八七○九一二　　　六八六三○三七七三六四八八三¶
(二十九/乗)　一○七三七四一八二四　　二○五八九一一三二○九四六四九¶
(三十/乗)　　二一四七四八三六四八　　六一七六七三三九六二八三九四七¶
(三十一/乗)　四二九四九六七二九六　一八五三○二○一八八八五一八四一¶
(三十二/乗)　八五八九九三四五九二　五五五九○六○五六六五五五五二三¶
<pb:KR3f0026_WYG_073-59a>¶
　附開多乗方求次商㨗法¶
列實作㸃截實求初商如常法既得初商減一等自乗¶
為亷積(加五乗方/則用四乗)又以本乗方數加一為亷數(如五乗/方則用)¶
(六/)亷數乗亷積得數為法以除餘實為次商遂合初商¶
次商數依本乗方數乗之(如五乗方亦/自乗五次)得積合原數定¶
所得為方根(如原積數少不及減/則改次商及減而止)¶
假如三乗方積五百七十六萬四千八百○一問方根¶
若干¶
<pb:KR3f0026_WYG_073-59b>¶
　答曰四十九¶
　　　　　　　如法於初商表取三乗方積二五六¶
　　　　　　　減原實定初商為四十餘實(三二○/四八○)¶
　　　　　　　(一/)為次商實　法置初商四○自乗¶
　再乗得(六四○/○○)為亷積(本方三乗故亷積/用再乗為減一等)又以四為¶
　亷數(三乗方故用四為/亷數為加一數)亷數乗亷積得(二五六/○○○)為法¶
　以除次商實得九為次商(得數可進一十因欲存第/二亷以下亷隅積數不得)¶
　(滿除只商作/九數待酌)遂合初商次商共四十九依法自乗得¶
<pb:KR3f0026_WYG_073-60a>¶
　(二四/○一)又以(二四/○一)自乗得(五七六四/八○一)以較原實相同減¶
　盡即定四十九為三乗方根¶
　¶
　¶
　¶
　¶
　¶
　¶
<pb:KR3f0026_WYG_073-60b>¶
　¶
　¶
　¶
　¶
　¶
　¶
　¶
　厯算全書卷五十九¶
